شرح غزل :
 1- هان ای ساقی، جام باده را به چرخش در آور و آن را به دست من بده زیرا که گرچه عشق در ابتدای ساده به نظر می رسید اما سخت مشکل افتاده است.
2- در آرزوی نانه گیسوی تو، که سرانجام صبا از آن گیسوان باز کند از خم گیسوی تابیده و مشکین او، بسیاری خون دل خوردند.
 3- چگونه من در منزل معشوق در آسایش باشم در حالی که هر لحظه زنگ کاروان بانگ بر می دارد که کجاوه ها را بربندید و آماده شوید.
4- اگر پیر و مرشد تو می گوید که با شراب، سجاده ات را آلوده و رنگین
کن، این کار را انجام بده زیرا که پیر دلیل از راه و رسم منزل طریقت
بی خبر نیست.
 5-اینک شبی تاریک است و هراس از موج بلا و گردابی سخت ترسناک، آسوده خاطران کنار دریا، حال ما را چگونه درک می کنند
6- تمام کارهایم از خودرایی به بدنامی و رسوایی کشیده شد، آن رازی که در انجمنها گفته شود چگونه پنهان می ماند؟
 7- حافظ، اگر تو جمعیت خاطر و حضور قلب می خواهی، از او غافل مشو، اگر می خواهی آنکس را که دوست داری را ملاقات کنی، دنیا و اسباب آن را رها کن.شرح غزل : 
1- مصلحت امور کجاست و من مست و خراب کجا هستم؟ ببین که تفاوت من و اصلاح کار، تا چه حد است؟
 2- دلم از صومعه و خرقه ریاکارانه ملول و آزرده شد، دیر مغان و شراب
ناب و خالص کجاست؟
3- تقوی و راستی به رندی و لاابالیگری چه نسبت دارد، پند واعظ کجاست و آواز رباب کجا؟ 
4- دل دشمنان که چون چراغی خاموش است چگونه می تواند به چهره دوستان که چون شمع آفتاب است بنگرد؟ 
5- وقتی که سرمه دیدگان ما از خاک استان شماست، تو بفرما که ما از این درگاه به کجا برویم؟
6- ای دل با این شتاب کجا می روی، فقط به سیب زنخدان یار نگاه مکن و فریفته اش مشو بلکه متوجه چاه ذقن او نیز باش که در راهت است.
7- روزگار وصال - که یادش بخیر باد . گذشت، آن عشوه و ناز و آن
درشتخویی یار کجاست؟
8- ای دوست، از حافظ، آرامش و آسایش را امید مدار، آرامش و
صبوری و خواب کجاست؟شرح غزل :
 1- اگر آن زیباروی شیرازی از ما دلجویی کند، بر خال هندو و سیاه او، سمرقند و بخارا را خواهم بخشید.
 2- ساقی، آنچه از شراب باقیمانده به من بده زیرا که حتی در بهشت نیز نظیر ساحل نهر رکناباد و گلگشت مصلا را نخواهی دید.
 3- افسوس و فریاد از این شاهدان غزلخوان گستاخ شیرین حرکات و فتنه گر، که آنچنان از دل ما صبر و قرار را بردند که گویی، ترکان، سفره پادشاه را به تاراج می برند.
 4- چهره و زیبایی یار از توصیف و عشق ورزی ناقص ما، بی نیاز است، چهره زیبای او به آب و رنگ و خال و خط، نیازی ندارد. 
5- من از آن زیبایی روزافزونی که یوسف داشت می دانستم که بالاخره روزی زلیخا را از پرده عصمت و عفاف بیرون خواهد آورد.
6-اگر مرا دشنام دهی یا نفرین کنی، باز هم دعایت می کنم زیرا که لب لعل
شیرین تو، این جوابهای تلخ را شایسته است.
 7- ای جانان من، پند مرا بپذیرد زیرا که جوانان خوشبخت، پند پیران دانا را از جان خویش، بیشتر دوست دارند. 
8- از مطرب و شراب سخن بگو و اسرار زمانه را جستجو مکن زیرا که هیچ کس حتی با دانش نیز این سخن پنهانی را نمی تواند آشکار سازد.
9- حافظ، غزل عاشقانه گفتی و گویی مرواریدی را به رشته کشیدی، پس بیا و شادمانه بخوان تا آسمان، بر شعر تو، گردنبند ثریا را هدیه کند.شرح غزل :
 1- ای باد صبا با مهربانی به آن محبوب خوش قامت ما بگو که تو، ما را آواره کوه و بیابان کردهای.
 2- یار شیرین دهان ما که عمرش طولانی باشد چرا از شاعر شیرین سخن خود دلجویی نمی کند؟
 3- ای گل، حتمأ غرور زیبایی ات اجازه نداد که از حال بلبل عاشق خود
احوالی بپرسی.
4-با خوبی و رفتار نیک و مهربانی می توان دل صاحبنظران را صید کرد
زیرا که مرغ زیرک و دانا را نمی توان با دام فریب، در بند کرد.
5- نمی دانم که چرا سروقامتان سیاه چشم ماهرو، شیوه و روش الفت و
انس را نمی دانند.
6-وقتی که با محبوب می نشینی و باده می نوشی، از دوستداران عاشق و
بی بهره خود نیز یادی کن.
7- جز این نمی توان بر زیبایی تو خرده گرفت که شیوه مهربانی و
وفاداری را نمی شناسی.
8-اگر با شعر و غزل حافظ، ناهید آواز خوانده و مسیحا
را در آسمان هفتم به رقص در آورد، نباید تعجب کرد.شرح غزل :
 1- ای صاحبدلان، به خاطر خدا تدبیری بیندیشید چرا که دل از دستم می رود و دریغا که بالاخره عشق نهان من، فاش خواهد شد. 
2-ای باد موافق بوز که ما بر کشتی شکستهای سواریم، شاید که یار آشنا را دوباره ببینیم. 
3- محبت ناپایدار روزگار، داستان و سحر و جادو است، تو زمان را برای نیکی رساندن به یار، غنیمت بدان.
 4- دیشب در مجلس باده خواری ما که به گل آراسته شده بود. بلبل خوش خواند: از شراب با مدادی ات به من بده و شما مستان، بیدار و هوشیار شوید.
5-ای صاحب کرامت و بخشندگی، روزی از سر مهربانی و به شکرانه سلامتی خود، حالی هم از درویش بی نوا باز پرس.
 6- آسایش دو گینی در تفسیر این دو کلام است، با دوستان مهربان باش و با دشمنان مدارا کن.
 7- ما را به کوی نیکنامی راه ندادند، اگر تو چنین نمی پسندی، مشیت الهی را تغییر ده!
8- آن شراب تلخی که صوفی مایه پلیدیها می داند در نزد من لذيذتر از بوسه دوشیزگان است.
 9- هنگام تنگدستی، خوشدل و سرمست باش، زیرا که این اکسیر زندگانی، به فقير، ثروت قارون را می بخشد.
 10- در برابر دلبر سرکشی مکن، زیرا او که در کفش، سنگ خارا چون موم است، می تواند تو را چون شمعی بسوزاند.
 11- جام می، آئینه اسکندر است، خوب در آن بنگر تا احوال سرزمین دارا بر تو معلوم شود.
 12- ای ساقی، رندان پارسا را چنین مژده ای بده که زیبارویان پارسی سخن، عمر دوباره می بخشند 
13- حافظ این دلق آلوده به می را به اختیار خود نپوشید، پس ای شیخ پاکدامن، عذر ما را در آلوده دامنی بپذیر و بر ما خرده مگیر.شرح غزل :
 1- به نزدیکان سلطان که این درخواست ما را می رساند که به شکرانه پادشاهی ات، مسکینان را از نظر خود دور مساز.
 2- از رقیب دیو سیرتم به خدای خود پناه می برم، شاید بارقه لطف الهی، به خاطر خدا، کمکی به من کند.
 3- دلبرا اگر مژه سیاه تو به قتل ما فرمان دهد. اشتباه مکن و از فریب او بر
حذر باش.
4- آنگاه که چهره برافروزی و خود را نشان دهی، دل عالمی را
می سوزانی، تو از این سوختن چه بهره می بری که مدارا نمیکنی؟
5- تمام شب را در این امید به سر می برم که شاید نسیم صبحگاهی، از کوی یار، پیامی آشنا آورد و ما را مورد عنایت قرار دهد.
6-جانا، این چه رستاخیز ناگهانی است که به عاشقانت نشان دادی؟ دل و
جان ما فدای رویت، چهره ات را به ما نشان بده.
 7. تو را به پروردگار سوگند که جرعه ای از شراب وصلت به حافظ سحرخیز بده چرا که دعای صبحگاهی او، برای شما، اجابت خواهد شد.شرح غزل :
 1- ای صوفی، بیا و ببین که آینه جام، چه صاف و روشن است تا پاکی
شراب سرخ را نیز بنگری
 2- اسرار درون پرده را از رندان مست بپرس زیرا که صوفی با آن مقام عالی خود، باز هم چنان حالی ندارد که این اسرار را بداند.
 3- سیمرغ اسیر و شکار کسی نمی شود، دامت را بر چین که جز باد چیزی به دست نخواهی آورد. 
4- در عرصه زندگی و مجلس عیش و گردش جام، یکی دو قدح بنوش و بگذر، یعنی توقع نداشته باش که این وصال و عیش، مدام باشد.
5-ای دل، جوانی رفت و از خوشدلی و عیش، گلی نچیدی، پس حالا در پیری نیز آبرو و نام خود را ننگین مساز و هنر عشقبازی را در پیش مگیر.
6- در لذت بردن از زندگی بکوش چرا که آنگاه که مشرب و نصیب آدم قطع شد، او ناگزیر بهشت را ترک کند.
 7- ای خواجه بزرگوار، ما بر آستان تو، خدمت بسیار کرده ایم پس تو نیز به این غلام از روی ترحم، نظری بیفکن.
 8-ای باد صبا، به نزد شیخ جام و جام باده برو و سلام ما را که مرید اوییم به وی و بندگی مرا به گوش او برسان.شرح غزل :
 1- ساقیا برخیز و ساغری باده به ما عطا کن و غم و اندوه زمانه را به خاک
بسپار و فراموش کن.
 2- جام باده را به دستم بده تا از تنم، این خرقه کبود رنگ را برکنم. 
3- این کار گرچه در نزد عاقلان باعث بدنامی من می شود اما ما به ننگ و
نام اهمیتی نمی دهیم.
 4- ای ساقی به من باده بده، تا کی غرور و تکبر؟ خاک بر سر این نفس بدعاقبت و اصلاح ناپذیر.
5- دود آه آتشین سینه نالان من، این دلمردگان خام اندیش را سوزاند. 
6- کسی از خاص و عام را محرم راز دل سودازده خود نمی دانم.
 7- خاطر من با وجود محبوبی جمع و خوش است که به یکباره قرار از دلم برد.
8-هر کس آن قامت بالا و نقره فام او را دید دیگر هرگز به سرو چمن نخواهد نگریست.
9۔ حافظ، سختی های روز و شب را تحمل کن تا بالاخره روزی به مراد دل
خود برسیشرح غزل :
 1- بار دیگر، فصل جوانی و شادابی باغ و بستان است و مژده آمدن گل به بلبل خوش نوا می رسد.
 2-ای باد صبا، اگر به جوانان چمن - سرو و گل و ریحان - رسیدی، سلام ما را به آنها برسان.
 3- اگر ساتی زیبا همچنان جلوه گری کند، حاضرم که مژگان خود را خاکروب میخانه کنم. 
4- ای زیبارویی که بر چهره چون ماه خود با موی مشکینت خط چوگان کشیده ای، من سرگشته و عاشق را بیش از این مضطرب مکن.
5- یقین دارم این قومی که بر باده نوشان می خندند، خود در راه میخانه، ایمانشان را از دست خواهند داد.
6-با مردان خدا یار شود که در کشتی نوح، مردی فروتن و خاکی
وجود دارد که طوفان را کمتر از قطره ای آب می داند.
7- از خانه دنیا بیرون برود و از او روزی طلب مکن زیرا که این میزبان بخيل، بالاخره میهمان خود را می کشد.
8-آنگاه که خوابگاه آخر هر کس، مشتی خاک است، چه نیازی است که قصر و ایوان خود را به فلک برسانی؟
9- ای یوسف زیبای من، حال که کرسی فرمانروایی مصر از آن تو شد،
دیگر وقت آن است که از زندان خارج شوی. 
10- حافظا، می بنوش و رندی کن و خوش باش اما چون دیگران، دام ریای خود را قرآن قرار مده.شرح غزل :
 1- پیر ما، شب پیش از مسجد به میخانه رفت، ای رفیقان راه، پس از این چاره ما چیست؟
 2۔ ما که مرید پیر خود هستیم چگونه رو به قبله آوریم در حالی که او سوی خانه میفروش رو میکند؟
3- در میخانه ما نیز با پیرمان هم منزل میشویم زیرا که تقدیر ما را از
روز ازل چنین رقم زده اند.
 4- اگر عقل آگه شود که دل در بند زلف یار چه خوش است، عاقلان نیز به دنبال زنجير جنون ما خود را دیوانه می کنند.
5-چهره زیبای تو، نشانه ای از حسن را بر ما آشکار کرد، به همین سبب در سخنان ما، جز از خوبی و لطف تو، تفسیری نمی شود.
6- آیا سوز شبگیر سینه ما و آه آتشناک ما، شبی در دل سنگ تو اثر خواهد کرد؟
7- حافظ خاموش باش و بر جان خود رحم کن و از تیر آه ما بپرهیز زیرا این آه، از فلک نیز میگذرد.













شرح غزل :
 1- ای ساقی، با روشنی باده ات، جام ما را برافروز و ای مطرب بخوان که جهان به کام ما شد.
 2- ما عکس چهره محبوب را در پیاله شراب دیده ایم، ای کسی که از لذت باده گساری همیشگی ما بیخبری. 
3- آنکس که دلش به عشق زنده شد، هرگز نخواهد مرد، بر دفتر گیتی، بقای ما ثبت شده است. 
4- کرشمه و ناز بلندبالایان تا جایی خواهد بود که معشوق بلندقامت ما، خود را نشان نداده باشد.
5-ای باد اگر از مجلس و گلشن دوستان می گذری، توجه کن که پیام ما را به محبوب ما برسانی …
 6- و به او بگویی که چرا به عمد، نام ما را فراموش می کنی؟ زمانی می رسد که دیگر نامی از ما نخواهد ماند.
 7- مستی و خماری، پسندیده چشمان زیبای دلبند ماست، از آن روست که سررشته‌ی اختیار ما را به دست مستی سپرده اند.
8-می ترسم که روز رستاخیز، نان حلال شیخ بر آب حرامی که ما
می خوریم، فضیلت و برتری نداشته باشد.
 9- حافظ، قطره اشکی از چشم بیفشان شاید که مرغ وصل، قصد دام ما را کند و بر ما رحم آرد.
 10- دریای نیلگون آسمان و کشتی ماه نو، در نعمتهای حاجی قوام الدین، غرق شده اند.

شرح غزل :
 1-ای آنکه روشنایی ماه زیبایی از روی درخشان توست و طراوت روی زیبا از چاه زنخدانت، 
2- جان به لب رسیده ام، عزم دیدار تو را دارد، چه می فرمایید، به تن باز گردد یا از آن خارج شود؟ 
3- هیچ کس در هنگام جلوه گری چشمان نرگست، از سلامت بهره ای نخواهد برد، پس بهتر است در مقابل چشمان مست شما، اظهار پرهیزکاری و نجابت نکنند.
 4- همانا بخت خواب آلوده من اینک بیدار خواهد شد زیرا که روی زیبای شما، آبی بر آن زده است.
5- دسته گلی از گل رویت را همراه با باد صبا بفرست شاید که از خاک بستان شما، بوبی بشنویم.
6-ای ساقیان بزم جم، عمرتان طولانی و مرادتان به کام باشد گرچه هنگام
گردش شراب، جام ما پر نشد.
 7- ای دوستان، جان مرا چون جان خود بدانید و دلدار را آگاه کنید زیرا دل من سخت بی تابی می کند.
8-خدایا، چه زمانی خاطر جمع ما و زلف پریشان او، با هم موافق و
هم رأی خواهند شد؟
9- جانهای بسیاری قربانی شما شده اند، پس هنگامی که از کنار کشته شدگان میگذری، دامنت را از خاک و خون آنان دور بدار.
 10- دعای حافظ این است که نصیبی از لب شیرین شما ببرد، این دعا را بشنوید و آمینی بگویید.
 11-ای باد صبا، با ساکنان شهر یزد بگو امید که سر ناسپاسان، چون گوی چوگان شما سرگردان باشد.
 12-ای یزدیان، گرچه ما از نزدیکی با شما محرومیم اما همزمان دور نیست، بنده پادشاه شما هستیم و دعاگویتان.
 13- ای شاه بلند اختر، به خاطر خدا همتی کن تا بتوانم چون آسمان، ایوان
شما را ببوسم.شرح غزل :
 1. صبح بر دمید و ابر پرده زده است، ای باران، شراب صبحگاهی، شراب صبحگاهی بنوشید.
 2- بر چهره و روی لاله، ژاله و شبنم می چکد، ای دوستان شراب، شراب بنوشید. 
3- از چمن، نسیم ملایم بهشتی می وزد، ای باران زین پس، هر لحظه می ناب بنوشید. 
4- اکنون که گل در چمن تخت زمرد زده، شراب سرخ چون لعل آتشین را به دست آور.
5-اینک دوباره در میخانه را بسته اند، ای گشایش دهنده و باز کننده درها، در را باز کن
6- جان ما و سینه های کباب شده مان، نمک پرورده لب و دندان تو است.
 7- عجب است که در چنین فصلی، در میکده ها را با چنین شتابی می بندند.
8-با دیدن ساقی پریوش خود، همچون حافظ، باده ناب بنوش.شرح غزل :
 1. گفتم ای سلطان خوبرویان، بر این غریب رحمی کن، گفت کسی که به دنبال دل خود می رود، راه خود را گم می کند. 
2- به او گفتم پس لحظه ای درنگ کن و او گفت عذرم را بپذیر که ناز پرورده ای چون من طاقت غم این غریبان را ندارد. 
3- آنکس که بر بستر نرم شاهی خوابیده، چه غمی دارد از غریبی که بستر و بالینش، خار و سنگ خارا باشد؟ 
4- ای جانانی که جان آشنایان بسیاری، اسیر زنجیر زلف توست، آن خال سیاه بر چهره رنگین تو، چه شگفت دلپذیر افتاده است.
5- پرتو می سرخ رنگ بر چهره ماه گونه تو، همچون گلبرگ سرخ ارغوان بر صفحه گل نسرین چه شگفت به نظر می رسد.
6- آن خط مشکین دور صورتت همچون صف موران، بس عجیب افتاده ، گرچه در نگارخانه رخسار تو این خط شگفت انگیز نیست. 
7- گفتم ای کسی که طره شبرنگ تو، سیاهتر از شام غریبان است، از ناله این غریب هنگام سحر، پرهیز کن.
8-گفت: حافظ، آشنایان ما هنوز در مقام حیرت هستند، عجیب نیست که
غریبی چون تو خسته و رنجور شود.شرح غزل :
 1- ای زیباروی عالم پاکی، چه کسی نقاب از چهره ات می گشاید و ای مرغ بهشتی چه کسی آب و دانه ات می دهد؟
 2- خواب از دیده ام می برد این فکر جگر سوز که در آغوش چه کسی پناد و آرام و خواب داری.
 3- از حال من درویش سراغی نمی گیری و می ترسم که اصلا در اندیشه آمرزش و پاداش ثواب نباشی. 
4- چشم خمار و مست تو رهزن دلهای عاشق است و از اینجا آشکار است که شراب نگاه تو، عین مستی است.
5-تیری که از غمزه‌ات بر دلم زدی به هدف نخورد، نمی دانم که اندیشه
درست تو، درباره ما چه خواهد اندیشید؟
 6- نگارا، ناله و فریاد مرا هرگز نشنیدی، معلوم می شود که آستانت آنقدر رفیع است که صدایی نمی شنوی. 
7۔ سرچشمه آب گوارای وصال در بیابان عشق دور است، هوشیار باش که دیو بیابان تو را به سراب راهنمایی نکند و فریبت ندهد.
8-ای دل، روزگار جوانی را به غلط صرف کردی، حال ببینم در ایام پیری، چه راهی را بر می گزینی.
 9- ای کاخی که باعث شادی و اقامتگاه محبوب مایی، از خدا می خواهم که گذر ایام و آفت آن، ویرانت نکند.
 10- حافظ، غلامی نیست که از خداوندگار خود بگریزد پس تو نیز لطفی کن و بازگرد که از پرخاشی که کردهای سخت آزرده خاطرم.شرح غزل :
 1- خمی که ابروی گستاخ تو به کمان خود داده، برای کشتن من ناتوان و در مانده است.
 2- آنگاه که اثری از دو عالم وجود نداشت، رنگ آشنایی بود، روزگار طرح محبت را تازه نریخته است. 
3- به سبب یک کرشمه که نرگس برای خودنمایی کرد، چشم فریبای تو صد فتنه و شور در جهان انداخت.
 4- در حالیکه مست بودی و عرق بر چهر دات نشسته بود کی به چمن رفتی که طراوت روی تو، آتش حسد در ارغوان انداخت؟
5-دیشب مست به بزمگاه چمن رفتم چرا که غنچه، دهان تو را به یادم آورد و مرا به شک انداخت. 
6- در حالی که بنفشه، زلف تابیده خود را می پیچید، باد بهاری در آن میان داستان زلف تو را آغاز کرد. 
7- گل سمن از آنکه به روی تو تشبیه اش کردم. چنان شرمنده شد که پوزش خواست.
8-من به سبب پرهیزگاری، با می و مطرب آشنایی نداشتم، تمایل به ساقیان و شاهدان زیباروی، مرا به این دو مشغول کرد.
9- اینک به آب سرخ می، دلق خود را می شویم، اما چه چاره که از قسمت روز نخست نمی توان گریخت. 
10۔ شاید که حل مشکل حافظ در مستی و خرابی است که لطف ازلی سر و کار او را با می مغان انداخت.
 11- اینک که جهان مرا به خدمت شاه جهان درآورد، دنیا به کام من است.شرح غزل :
 1- آتشی که در دل از غم جانان داشتم سینه ام را سوزاند و این آتشی در خانه بود که کاشانه ام را سوخت.
2- به سبب دوری از دلبر، تنم گداخته شد و جانم هم از آتش عشق روی خوب جانان سوخت.
 3- سوز دل مرا بنگر که از بسیاری آتش سر شکم، دیشب دل شمع از سر محبت چون دل پروانه ای بر من سوخت. 
4- غریب نیست که آشنایی دلسوز من باشد چرا که من چنان بی‌قرارم که دل بیگانه هم بر من سوخت.
5-دلق زاهدانه مرا، آب خرابات برد و خانه عقل و خرد مرا، آتش خمخانه و می سوخت.
6-دلم به واسطه توبه ای که کردم چون جامی شکست و جگرم چون لاله
داغدار، بی می و میکده سوخت. 
7- ای دوست، قصه و داستان را ترک کن و بازگرد چرا که مردمک چشمم خرقه از سر برون آورد و به شکرانه رفع بلا، در آتش سوخت.
8-حافظ، دیگر افسانه مگو و لحظه ای، شراب بنوش زیرا که تمام شب را نخوابیدیم و شمع نیز به خاطر افسانه های تو، سوخت.شرح غزل :
 1۔ ساقیا، آمدن عید مبارکت باشد و فراموش مکن که وعده هایی داده ای.
 2- در تعجبم که طی روزهای جدایی، دل از حریفان برگرفته بودی و خاطرت راضی شده بود.
 3- ارادت ما را به دختر رز برسان و بگو که بیرون بیا که دعا و کوشش ما تو را از بند آزاد کرد.
4- حضور تو در مجلس باعث شادی مجلسیان است، پر غم باد دلی که تو
را شاد نخواهد.
5- خدا را شکر که از تاراج خزان به باغ سمن و سرو و گل و شمشاد تو، آسیبی نرسید.
6- دیده حسود کور باد که به سبب بخت نیک و اقبال مادر زادت، تو از
تفرقه و جدایی باز آمدی.
 7۔ حافظ، از سعادت این کشتی نوح غافل مشو وگرنه تندباد حوادث، بنیادت را بر می کند.شرح غزل :
 1- ای نسیم سحری، محل زندگی و آسایش بار و منزل آن زیباروی عاشق کش چالاک کجاست؟ 
2- شب تاریک است و راه وادی ایمن در پیش، فروغ آتش طور کجاست؟ محل دیدار یار کجاست ؟
 3- هر چه در این دنیا بیاید، دستخوش خرابی و فناست، در خرابات هم بپرسید که هشیار کجاست؟
 4- به أنکس می توان مژده و بشارتی داد که خود اهل اشاره باشد. نکته های دقیقی وجود دارد ولی محرم اسرار کجاست؟
5- هر سر موی من با تو هزاران کار دارد، ببین که ما کجائیم و سرزنشگر بیکار کجاست؟
6- از گیسوی خم اندر خم یار بپرسید که دل غمزده و سرگشته من در کجا
گرفتار شده است؟
 7- زنجیر مشکین زلف یار کو تا عقل دیوانه ما را در بند آرد و ابروی دلدار كجاست که دل جدا شده از ما را، در پناه گیرد؟
8-اگر چه ساقی و مطرب و می همگی حاضر است اما عیش ما بدون بار
گوارا نخواهد بود، یار کجاست؟
9- حافظ از آسیبی که باد خزان به چین می رساند رنجیده مشو، در ست
بیندیش که گل بدون خار کجاست؟شرح غزل : 
1- ایام رمضان پایان یافت و عید فطر آمد و دلها به هیجان آمدند، می از خمخانه به جوش آمده و زمان نوشیدن آن فرا رسیده و باید آن را طلب
کرد.
2- زمان زهد فروشان بد مصاحبت گذشت و اکنون زمان عیش و طرب
رندان رسیده است.
 3۔ ملامت و سرزنش بر کسی که چنین باده می نوشد روا نیست که این چه عیب و خطایی است که با بی‌خردی باده می نوشد؟
4- باده نوشی که در او هیچگونه رنگ و ریایی نباشد بهتر است از زهد
فروشی که ریاکار و دورو است.
5-ما نه ناپروایان ریاکار هستیم و نه دوستان منافق، خداوندی که بر همه
اسرار آگاه است، گواه ماست.
6- آنچه که خدا واجب کرده را انجام می دهیم و در حق کسی بد نمی کنیم و هر آنچه را که بگویند جایز نیست روا نمی کنیم.
7- اگر من و تو چند جام شراب بخوریم چه می شود، چرا که ما خون تاک را مینوشیم نه خون شما را.
8-این بادہ خواری چه عیبی است که از آن فساد صورت پذیرد و اگر هم خلل پدید آرد چه اهمیت دارد، آدمیزادی بی عیب کجا می توان یافت.







شرح غزل :
 1- دل و دینم از دست رفت و دلدار با سرزنش گفت که همنشین ما مشو که
سلامت عقل از دست داده ای.
 2- آیا شنیده ای که کسی در بزم دنيا لحظه ای خوش بنشینند و در آخر همنشینی، با پشیمانی آن را ترک نگوید؟
 3- اگر شمع، لاف برابری با آن لب خندان را بر زبان آورد به غرامت و جریمه، مجبور شد که شب تا سحر در نزد عاشقان تو، بر سر بایستد
4- باد بهاری در چمن به عشق دیدار زیبای یار ، گل را و قامت دلستان او ،
سرو را ترک کرد.
5- تو در حالت مستی بگذشتی و به سبب تماشای تو از ساکنان عالم
غیب، آشوب قیامت برخاست.
6- سرو سرکش که به قد و قامت خود فخر می فروخت در پیش سرو خرامان قامت تو، پای در گل ماند و گامی پیش ننهاد.

 7۔ حافظ اگر می خواهی جان به سلامت ببری، این خرقه ریایی را دور بینداز زیرا از خرقۂ سالوسان ریاکار و مدعی کرامت، آتش بر می خیزد.شرح غزل :
 1- وقتی سخنان اهل دل را می شنوی مگو که خطاست، تو سخن شناس نیستی و این خطاست. 
2- من هیچ توجهی به این جهان و آن جهان ندارم، شگفتا از این فتنه ها که در اندیشه آنیم. 
3- نمیدانم درون من خسته دل چه کسی است که در حالی که من خاموش هستم او در حال فغان و غوغاست 
4- دلم از اختیار بیرون شد. ای مطرب، ناله سر کن و آهنگی حزین بنواز که ازین نغمه کار ما بسامان خواهد بود.
5- من هیچگاه به جهان توجهی نداشتم اما رخ زیبای تو، آن را در نظرم چنین زیبا آراسته است.
 6۔ خیالی که دل من آن را در سر می پروراند باعث بیخوابی ام شده و گویی صد شب است که خمار هستم، شرابخانه کجاست؟
 7- این چنین که صومعه از خون دل من آلوده و آغشته شده، اگر مرا با باده
بشویید، کاری شایسته انجام داده اید. 
8- بدان جهت در دیر مغان مرا عزیز می دارند که آتش عشقی که در دل من است هرگز خاموش نمی شود.
 9- دیشب مطرب چه آهنگ دلاویزی میزد که روزگارم سپری شد اما لذت آن از سرم بیرون نمی رود. 
10- ندای عشق را دیشب در اندرونم نواختند و هنوز انعکاس آن در سینه حافظ باقی استشرح غزل :
 1. خیال چهره زیبای تو همه جا همراه ما و نسیم خوشبوی تو نیز پیوند خورده با دل بیدار ما است. 
2- برخلاف میل مدعیانی که دیگران را از عشق منع می کنند زیبایی چهره
تو دلیل درست دلباختگی ماست. 
3- ببین سیب زنخدان و چانه زیبای تو چه می گوید: هزار يوسف مصری اسیر در چاه ماست.
4- اگر دست ما به سر زلف بلند تو نرسد گناه از بخت نامساعد و دست
کوتاه ماست.
5-به نگاهبان خلوتخانه خاص خود بگو که فلان کس از ملازمان آستانه ماست.
6-او گرچه ظاهرة نهان از دیده است و مهجور اما همیشه در نظر
خاطر ناز پرورده ماست.
7- اگر حافظ زمانی در خانه را زد، در بگشای چرا که سالهاست مشتاق و
آرزومند دیدار چهره زیبای ماست.شرح غزل :
 1- اطاعت پروردگار و رعایت پیمان و پرهیزگاری از من مخواه که من از روز نخست به باده نوشی مشهور شده ام.
 2- من همان لحظه که از چشمه عشق وضو ساختم هر چه در عالم هستی است را ترک کردم.
 3- شرابی به من بده تا تو را از شر قضا و قدر آگاه کنم و بگویم که عاشق روی چه کسی شده ام و مست بوی چه کسی. 
4- در تحمل بار عشق، کمر کوه از کمر مورچه ای هم ناتوان تر است، اما تو ای مست باده عشق، از رحمت خدا ناامید مشو).
5- هیچ چیز جز آن چشمان مست که از چشم زخم دور باد نتوانست زیر این طاق فیروزه به خوشی بنشیند.
6-جانم فدای دهانت باد که در بوستان سن، نقاش و جهان آرا، نقشی
چون غنچه دهانت خلق نکرد.
7۔ حافظ به سبب اقبال عشق به تو، چون سلیمان شد چرا که جز باد چیزی
در دست ندارد.
شرح غزل : 
1- گل سرخ شکفت و بلبل مست شد، ای صوفیان باده نوش، باران را به مستی بخوانید. 2
- بنیاد توبه که در سختی چون سنگ به نظر می رسید ببین جام شیشه ای چه شگفت آن را شکست
 3- می بده که در پیشگاه بی نیازی خداوند پاسبان و سلطان و هوشیار و مست برابرند. 
4- آنگاه که ناگزیر باید از این رباط دو در کوچ کنیم، پس آستانه و سقفی برای زندگی چه کوتاه چه بلند، فرقی نمی کند.
5- منزلگه آرامش به دست نمی آید مگر رنج بکشی، آری عهد و پیمان الست با رنج و بلا پیوسته است  6- به داشتن و نداشتن مال دنیا خود را مرنجان و خوش باش که پایان هر آنچه که می اندیشی کمال است، نابودی است.
 7- عظمت آصف برخيا و مرکب باد و دانستن زبان مرغان از بین رفت و خواجه در این میان هیچ فایده ای نبرد.
8- به بال و پر و نیروی خود مغرور مشو که حتی تیر پرتابی با آن همه
دورسی‌اش، سرانجام پس از اوج گیری، نگونسار می شود.
 9- حافظ، زبان خامه تو چگونه می تواند شکر گزار باشد در حالی که گفتار تو را دست به دست می گردانند.شرح غزل :
 1- آشفته موی و عرق کرده و خندان و مست، با پیراهنی پاره و در حال
غزل خواندن و پیاله شراب در دست،
 2- چشمانش ستیزه جوی و لبانش استهزاءکنان، نیمه شب دیشب به نزد من آمد و کنار بسترم نشست.
 3- سر به گوش من آورد و با آوای شورانگیز گفت: ای عاشق قدیمی من، خوابت می آید.
4- دلداده ای را که نیمه شب، چنین شرابی دهند، اگر باده پرست نشود کافر
است.
5-ای زاهد برو و بر باده نوشان عیب مگیر چرا که جز باده، از روز نخست به ما ارمغانی ندادند.
6- آنچه او در ساغر ما ریخت، نوشیدیم حال می خواهد شراب
بهشتی باشد یا باده ای که خود عین مستی است.
 7- فروغ شراب و زلف پیچان یار چه بسیار توبه ها را که چون توبه حافظ شکست.شرح غزل :
1- یارم جام در دست به دیر مغان آمد در حالی که او از می مست بود و
میخواران از چشمان مستانه اش، هست.
2- در نعل اسب او، شكل هلال پیدا بود و از قامت و بالای بلند او، قامت صنوبر خوار می نمود.
 3- آخر چگونه بگویم از حال خود باخبرم در حالی که نیستم و چگونه بگویم چشم دلم پی او نیست در حالی که هست.
4- وقتی او از جایی برخاست تا برود، شمع دل موافقم خاموش شد و شور و شری نیز آنگاه که او بنشست از عاشقان و مهرورزان برخاست.
5-اگر مشک و عنبر خوشبو شد برای این است که در گیسوی یار پیچیده و اگر وسمه، كمان رسم کرد با ابروی او پیوست.
6-ای یار بازگرد تا عمر رفته حافظ برگردد، هر چند تیری که از شست در
رفت، باز نمی آید.شرح غزل :
 1- قسم به جان خواجه و حق دیرینه او و پیمانی استوار، که همدم صبح سحرگاهم، دعا کردن برای اقبال اوست.
 2- اشک من که بر طوفان نوح پیشی گرفته نیز نمی تواند نقش مهر و عشق تو را از سینه من پاک کند. 
3- داد و ستدی بکن و دل شکسته مرا بخر که با وجود همین شکستگی، به
صد هزار دل نشکسته می ارزد.
4- زبان مور به سرزنش آصف دراز شد و حق با او بود زیرا خواجه انگشتر جم را گم کرد و نیافت.
5-ای دل، از لطف بیکران دوست ناامید مشو و آنگاه که لان عشق زدی، بیدرنگ و چالاکانه سر بباز.
6- به راستی و صدق تلاش کن تا از نفست خورشید طلوع کند چرا که
صبح کاذب به دلیل دروغش، رسوا شد. 
7- من از دست عشق تو، آواره کوه و دشت شدم و تو هنوز رحمی نمیکنی و زنجير جفا را سست نمی گردانی.
8-حافظ، رنجیده خاطر مشو و از دلبران وفا و شرم مخواه، اگر در این باغ گیاه وفاداری نرست، گناه باغ چیست؟شرح غزل :
 1- با وجود خیال تو، ما از شراب فراغت یافته ایم، پس به خم بگو که به فکر خود باشد زیرا که خمخانه خراب است.
2- حتی اگر آن شراب، شراب بهشتی است، دورش بریزید که هر شراب گوارایی بدون دوست برایم عذاب واقعی است.
 3- دریغ و حیف که دلبر رفت و نقش کردن تصویر او در دیده گریان، چون کشیدن خط بر آب است.
 4- ای چشم، از خواب برخیز که از این سیل دم به دم و پی در پی که به این منزلگاه خواب می آید، نمی توان در امان بود.
5- معشوق آشکارا از کنار تو میگذرد اما چون بیگانگان با عشق را می بیند، چهره در نقاب پوشانده است.
6-همین که گل بر چهره رنگین تو، دانه های عرق را دید، از غصه در آتش
حسد افتاد و در گلاب غرق شد.
7- کوه و دشت سبز است، ای دوست بیا از سرچشمه دور نشویم که دنیا به تمامی سراب فریبنده است.
8-در گوشه خانه سر من، جایی برای نصیحت کردن مجری که این خانه پر
از نغمۂ چنگ و رباب شده است.
9- اگر حافظ عشرت طلب و عاشق و زیباپسند شد چه اهمیتی دارد زیرا که حالات شگفت لازمہ ایام جوانی است.شرح غزل :
 1- زلفت، دلهای بسیاری را با یک تار مو بست و از چهار سوی، راه حیله گران بسیاری را سد کرد.
 2- گره‌ای از زلف خوش‌بویش را باز کرد تا عاشقان به امید بوی آن، جان دهند ولی آنان را به کام نرساند.
3- بدان جهت شیفته و شیدا شدم که محبوبم چون ماه نو، ابروی هلالی خود را نشان داد و جلوه گری کرد و آنگاه پنهان شد.
 4- ساقی می های رنگارنگی در پیاله ریخت، تماشا کن که این نقشها چه زیبا روی کدو تصویر شده است.
5- پروردگارا، کوزه شراب چه سخن چینی ای کرد که به جرم آن، شراب با نغمه های قلقلش، راه گلویش را بست؟
6- نوازنده، چه آهنگی نواخت که در خلوتگه رقص و سماع، راه را بر
بانگ و خروش صوفیان و عرفا بست؟
 7- حافظ، هر آنکس که بی زحمت عشق ورزیدن، طالب وصال است، گویی بی وضو و ناپاک، در طواف کعبه دل، احرام پوشیده است.













شرح غزل :
 1- آن شب قدر و شب وصالی که خلوت نشینان زاهد از آن می گویند امشب است. پروردگارا این نیکبختی از تأثیر کدامین ستاره است؟
 2- به جهت آنکه دست نامحرمان و اغیار به سر زلف تو هرگز نرسد، دلهای عاشقان از هر شکن و حلقه مویت در ذکر یارب یارب است.
 3- من مفتون و هلاک فرورفتگی چانه تو هستم که از هر جانب گردن جانهای بسیاری زیر طوق آن غبغب است.
 4- سوار دلیر و گزیده من که ماه آئینه دار چهره اوست، تاج زرین خورشید با آن بلندی مقامش، غبار نعل اسب اوست.
5-انعکاس قطرة عرق را بر چهره اش ببین و اینکه چگونه خورشید تیزرو، در سودای آن عرق، هر روز از التهاب در تب و تاب است.
6- من لب لعل یار و جام می را ترک نخواهم کرد پس ای زاهدان مرا معذور بدارید که این مذهب من است. 
7- در آن زمان که برای سلیمان، بر پشت باد صبا زین می بندند، من چگونه می توانم با او هم عنان باشم در حالی که مورچه ای، مرکب من است.
8- کسی که پنهانی و زیر چشمی بر دل من تیر غمزه می زند، بقای جان حافظ در تبسم زیر لبی اوست.
 9- آب زندگانی از منقار و نوک قلم شیوای من می چکد، چشم بد دور از زاغ قلم من که چه آبشخور والایی دارد.شرح غزل :
 1- آنگاه که پروردگار ابروی دلکش تو را رسم کرد، گشایش گرهها و مشکلات مرا به غمزه‌های تو وابسته کرد. 
2- آنگاه که روزگار قبای زربفت و حریر را بر تن تو کرد، من و سرو چمن را شرمنده و خاکسار کرد. 
3- آنگاه که نسیم صبح دل به هواخواهی تو سپرد، از کار فروبسته ما و غنچه‌ی تنگدل، گره های بسیار باز کرد.
4- زمانه مرا به بند اسارت تو راضی کرد اما چه سود که سر رشته رضایت
در دستان توست.
5-به دل مسکین من چون نافه گره مزن که پیمان و وفاداری با سر گیسوی مشکل گشای تو بسته است. 
6-ای نسیم وصال، تو زندگی دوباره ای بوده ای، اندیشه غلط مرا بین که دلم، به وفای تو امید بسته است.
 7- از دست جور و ستم تو از شهر خواهم رفت و او به خنده گفت: ای حافظ، برو، چه کسی پایت را بسته است؟شرح غزل : 
1- آنکس که خلوت اختیار کرده چه نیازی به تماشا و تفرج دارد؟ آنگاه که کوی جانان هست چه نیازی به صحرا رفتن است؟ 
2- جانا تو را قسم به نیازی که به خدای خود داری، لحظه ای از ما بپرس که نیاز و حاجت ما چیست؟
 3- ای پادشاه زیبایی، برای رضای خدا مددی کن که سوختیم، آخر بپرس که حاجت این گدا چیست؟
 4- ما نیازمندیم اما زبان خواهش و نیاز نداریم، در پیشگاه خداوند بخشنده به عرض نیاز چه حاجت است؟
5-اگر قصد ریختن خون ما را داری نیازی به بیان قصه نیست، آنگاه که
همه چیز ما متعلق به توست چه حاجتی به تاراج است؟ 
6- دل روشن بار، چون جام جهان نماست که هر چیز را در خود می بیند پس چه نیازی به بیان احتیاج است؟
 7- آن زمانی که منت ملاح را می کشیدیم دیگر گذشت، حال که مروارید به دست آمده، چه نیازی به دریاست؟ 
8-ای مدعی برو که من با تو کاری ندارم، آنگاه که دوستان حاضرند، به دشمنان چه نیازی است؟ 
9- ای عاشق مسکین، آنگاه که لب جانبخش بار، رزق تو را تشخیص می دهد چه نیازی به درخواست کردن است؟ 
10۔ حافظ، سخن بیش از این مگوی که هنر خود نمودار می شود، با ادعا گران، چه نیازی به مجادله و سخن گفتن است؟شرح غزل :
 1- آستانه نظرگاه دید؛ من آشیانه تر است پس لطف کن و بر آن فرود آکه این خانه، سرای تو است. 
2- با نیکوئی خال سیاه سبزه و موی خود، از عارفان دل ربودی، چه نکته های دل انگیزی در دام زلف و دانه خالت وجود دارد.
 3- ای بلبل سحر، حال که در چمن، نغمه عاشقانه تو پر شده است، دلت به وصل گل شاد باشد.
 4- درمان ضعف دل ما را به لب خویش واگذار که آن یاقوت نشاط بخش، در خزانه و گنجينه دهان تو است.
5- اگر چه از سعادت همنشینی با تو به واسطه جسم خاکی ام محرومم و گناهکار، ولی جان پاک و خالصم، خاک آستانه تو است.
6- من کسی نیستم که دل خود را به هر زیبای دلیر و گستاخی دهم چرا که
بر خزانه دلم، مهر و نشان تو خورده است.
7- تو ای شهسوار چابک و چالاک، چه زیبای افسونگری هستی که اسب
سرکشی چون فلک، در برابر تازیانه ات رام است؟
8- آنگاه که سپهر نیرنگ باز از حیله هایی که در کیسه عذر تراشی توست می لغزد، چه جای من که نلغزم.
 9- آوازی که از مجلس تو برمی خیزد، حتى فلک را هم به رقص در می آورد چرا که ترانه تو، شعر حافظ شیرین سخن است.شرح غزل :
 1- ای پند دهنده، چرا فریاد میزنی؟ برو و به کار خود بپرداز. این دل من است که از راه خویش بیرون افتاده، تو را چه شده است؟
2- در کمر او که گویی از باریکی، خداوند آن را از هیچ ساخته، نکته لطیفی است که هیچ کس نتوانسته آن را حل کند.
 3- تا زمانی که لبش، کام مرا ندهد، نصیحت و پند تمام دنیا برای من که چون نی هستم، همچون باد است.
 4- سائل درگاه تو از هشت بهشت نیز بی نیاز است و آنکس که اسیر بند تو است از هر دو عالم آزاد.
5-اگرچه مستی عشق باعث خرابی و بدنامی ام شد اما اصل بقای من و
آبادانی ام از این ویرانی است.
6-ای دل، از ستم یار ناله سر مکن که بار، این ستم را که عین عدالت
است، بهره و نصيب تر کرده است.
7۔ حافظ برو و دیگر افسانه مخوان و افسون ساحران بر زبان میاور که من افسانه و افسون های زیادی به خاطر دارم.شرح غزل :
1- از وقتی که سر زلف تو به دست نسیم افتاد، دل آشفته حال من از غمه دو پاره شده است.
 2- چشم جادوگرت بدرستی خود نوشت سحر است اما این نکته هم هست که این نسخه بیمار است. 
3- آیا میدانی آن نقطه سیاه در چین و شکن زلفت است چیست؟ نقطه سیاهی است که در دایره حرف جیم افتاده است.
4- میدانی زلف خوشبو و سیاه تو در گلزار بهشت چهره ات چیست؟ طاووسی است که در باغ بهشت افتاده است.
5-ای مونس جان، دل من در هوس دیدار روی تو، چون خاک راهی است
که دستخوش نسیم شده است.
6-این تن خاکی من حتی قادر نیست که چون گردی از سر کوی برخیزد، از
آن رو که سخت از پای افتاده است.
 7- سایه قامت بالای تو ای عیسی نفس، پرتو روحی است که بر استخوانی پوسیده افتاده است.
8- آنکسی که مقام و جایگاهی جز کعبه نداشت، دیدم که از یاد لب تو،
پیوسته بر در میکده است.
9- حافظ سرگشته و مجنون را با غم تو - ای یار گرامی - پیوستگی ای
است که از عهد قدیم افتاده است.شرح غزل :
 1- ای ساقی، بیا که قصر آرزو بسیار ناستوار است و همراه خود، باده بیاور چرا که اساس زندگی را بر باد نهاده اند. 
2- بنده همت و تلاش کسی هستم که زیر آسمان نیلگون، از هر آنچه که باعث دلبستگی می شود، رها است.
 3- چه بگویم که دیشب و در حالی مست و خراب بودم و در میخانه فرشته عالم معنى، چه بشارت های نیکی به من داده است. 
4- او به من گفت که: ای باز سپید بزرگی که در سدرة المنتهی مسکن داری و بسیار والاهمتی، آشیانه تو، این دنیای پر محنت و رنج نیست.
5- از تختگاه آسمان، نام تو را فریاد می زنند اما نمی دانم که چه اتفاقی
برای تو در این دنیا افتاده است.
6-تو را پندی می دهم، آن را یاد بگیر و به آن عمل کن زیرا این نکته و
سخن از پیر و مرادم در خاطر مانده است 
7- پند مرا فراموش مکن یعنی غم دنیا را مخور زیرا که این سخن شیرین عاشقانه را از پیروی آموخته ام.
8-به روزی رسیده خشنود باش و گره از پیشانی باز کن چرا که ما چاره و
اختیار نداریم. 
9- از این دنیای سست عهد، وفاداری به پیمان را مطلب زیرا که این پیرزن کهنسال، با حیله، عروس هزار داماد شده است. 
10- در خندۂ گل، نشانه ای از پیمان و وفاداری نیست، ای بلبل عاشق سزاست که بنالی که اینجا، محل فریاد و فغان است.
 11- ای آنکس که نظم تر سست و نااستوار است، چگونه بر حافظ حسد میبری در حالی که پسند و مقبول خاطر دیگران شدن و لطف سخنم خداداده است.شرح غزل :
1- بدون دیدن چهره جون خورشید تو، روز من روشنایی ندارد و از عمر من جز شبی سخت تاریک باقی نمانده است. 
2- هنگام خداحافظی تو از بس که گریستم - ای آنکسی که بلا و آسیب از رویت دور باد - نور چشمانم از بین رفته است.
 3- نقش خیال تو از برابر دیده ام دور می شد و چنین می گفت: بر این خانه که آبادان نمانده و ویران شده، تأسف می خورم.
 4- وصال تو، مرگ را از من دور می ساخت اما اکنون از غلبه دوری تو، بعید نیست که مرگ به من نزدیک شود.
5- نزدیک بود که نگهبان تو بگوید که به سبب دوری از رخ و چهره تو وجود تو این عاشق دلخسته در گذشت.
6-دوری و فراق تو، چاره ای دارد و آن صبر است اما چگونه می توان صبر
کرد در حالی که چیزی از آن نمانده است.
 7- اگر در فراق تو، سیل سرشک از دیده ام روان است بگو که خون جگر به جای اشک بریزد که دیگر عذری نمی پذیرند.
8-حافظ از اندوه نتوانست از گریه به خنده روی آورد، چرا که آدم ماتم‌زده و سوگوار، انگیزه شادمانی ندارد.شرح غزل :
 1- مرا چه حاجت و نیازی که در باغم سرو و صنوبر باشد، زیرا که بار شمشادقد و ناز پرورده ما کوتاهتر از کسی نیست.
 2- ای پسر نازنین، تصمیم و طریقه و آئین نو چیست که خون ما برای تو از شیر مادر حلال تر است؟
 3- اگر نشان اندوه و غم را حتی از دور دیدی، شراب خواه زیرا که ما تشخیص داده ایم که مداوایی جز این نیست.
4- چرا از آستانه پیر مغان سر بردارم در حالی که بختم در آن خانه و رهایی از اندوهم در این مکان است.
5-اندوه و غصه عشق، تنها یک داستان است اما عجیب است که از زبان هر عاشقی آن را می شنوم، یک داستان و تکرار نشده و تازه است.
6- معشوق دیشب در حالی که مست بود به من وعده داد، باید دید که
امروز چه می گوید و چه در سر دارد.
 7- بر شیراز و آب رکناباد و این باد خوش نسیم عیبی مگیر زیرا که خال چهره هفت اقلیم جهان است.
8-بین آب حیات خضر که در تاریکی و ظلمات جاری است تا آب رکناباد که از تنگه الله اكبر شیراز جاری است، تفاوت زیاد است.
 9- ما درویشی و قناعت پیشگی را رسوا نمی سازیم، به پادشاه بگوی که رزق هر کسی در تقدیر اوست. 
10۔ حافظ، قلم و نی خامه تو، چه گیاه برومند شگفتی است زیرا که میوه دلخواهش از عسل و شکر، شیرین تر است.شرح غزل :
 1.سپاس خدای را که در میکده گشوده است زیرا که من به آن در نیازمندم.
2- تمامی خم ها از شدت مستی در جوش و خروشند و آن شرابی که
آنجاست باده حقیقت است نه سراب مجازی.
3- از سوی معشوق، فقط مستی و دلیری در دلبری و گردنکشی است و از سوی ما هم تنها بیچارگی و درماندگی و نیاز است.
4- آن سر و رازی را که ما به هیچکس نگفتیم و نخواهیم گفت، با دوست
که محرم راز ماست، می گوییم.
5-قصه گیسوی شکن در شکن یار را نمی توان کوتاه بیان کرد که قصه ای
بس طولانی است.
6-این قصه غمهای دل مجنون و شکنج گیسوی لیلی است و داستان چهره
محمود است و پای معشوق ایاز.
 7- من چون بازی دست آموز چشم از همه دنیا بسته ام زیرا که دیده من تنها چهره زیبای تو را می بیند.
8-هر کس به کوی تو که چون کعبه مقدس است بیاید، ابروی تو قبله اش
می شود و برابر آن به نماز می ایستد.
9-ای یاران مجلس، سوز دل حافظ، ناتوان را از شمع بپرسید که چون او
در سوز و گداز است.




شرح غزل : 
1- اگر چه شراب نشاط بخش است و نسیم گل افشان، اما همراه خروش چنگ و آشکارا باده مخور زیرا محتسب، سختگیر است.
 2- اگر پیالهای شراب و هم پیاله ای را به دست آوردی، با احتیاط می بنوش زیرا که روزگار فتنه برپا می کند.
 3- جام باده را زیر آستین پاره پاره ات پنهان ساز زیرا که زمانه چون دیده
صراحی که خون از آن می ریزد، خونریز است. 
4- باید که خرقه های خود را با آب دیده شستشو دهیم زیرا که زمانه پارسایی و دوره تقوی و پرهیز از گناه است.
5- از کجرفتاری فلک، زندگی دلپذیر مطلب زیرا که حتی بادۂ صاف سر خم آن نیز آغشته به درد و ناصاف است،
6- آسمان بلند، چون غربالی خون چکان است که ریزه های گذشته از آن
سر کسرا و تاج خسرو پرویز است.
 7- حافظ، تو با شعر خود، عراق و فارس را در تسخیر در آوردی، اینک بیا که زمان فتح بغداد و تبریز است.شرح غزل :
 1- آرزوی من این است که حال دل خود را با تو بگویم و از دل تو نیز خبری بشنوم. 
2- آرزوی بیهوده مرا ببین که آرزویم این است که راز آشکارم را از رقیبان خویش پنهان نگاه دارم.
 3- آرزویم این است که در چنین شب قدر و وصالی عزیز و شریف، تا
صبح با تو یکجا بخوابم.
 4- در شگفتم که آرزویم در این شب تاریک، به رشته در آوردن مرواریدی چنین ظریف است.
5-ای باد بهاری، امشب به من یاری رسان زیرا که آرزویم شکفتن در هنگام سحر است.
6- برای کسب آبرو نزد تو، آرزویم این است که با نوک مژگان، خاک راه
تو را بروبم و جارو کنم.
 7- علیرغم میل ادعا کنندگان، آرزویم این است که همچون حافظ، شعر رندانه بگویم.شرح غزل : 
1- ساحت باغ شادی دهنده و همنشینی با یاران چه خوش است. روزگار گل نیز که به واسطه او، حال و روز میخواران خوش شده، به کام باد. 
2- از باد بهاری، دماغ جان ما خوش می شود، بله پاکی نفسهای هواداران نیز خوش است. 
3- گل هنوز کاملا نشکفته بود که قصد رفتن کرد: ای بلبل بنال که بانگ دل خستگان خوش است.
4- به بلبل خوشخوان بشارت بدهید زیرا که در راه عشق، حال معشوق با
ناله عاشقان شب بیدار خوش است.
5- در بازار این دنیا هیچ کس را خوشدل نمی بینی و اگر هم هست با آئین وارستگی و بی غمی چالاكانه خوش است.
6- من از زبان سوسن آزاده و خاموش شنیدم که میگفت در این سرای
کهن دنیا، کار وارستگان از قید تعلق خوش است.
 7- ای حافظ، تنها راه خوشدلی و شادی، ترک دنیا و قناعت از آن است
مبادا بپنداری که احوال دنیاداران خوش است.شرح غزل :
 1- اینک که در دست گل، ساغر شرابی روشن و صاف است، بلبل عاشق به صد هزار زبان او را می ستاید.
 2- دفتر اشعارت را بطلب و به صحرا و دشت برو، اینک زمان مدرسه و
بحث در مورد «کشف کشاف» نیست.
3- دانشمند دین دیروز در حالی که مست بود فتوى داد که اگر چه خوردن
می و شراب حرام است اما بهتر از خوردن مال موقوفه است. 
4- نوشیدن می صاف با درد آلوده، به حکم تو نیست، پس هر چه هست آن را به خوشی بنوش زیرا هر چه سانتی ازل داد، عین لطف و مرحمت است.
5- از مردمان ببر و جدا شد و چون سیمرغ، کار خود را بسنج زیرا که آواز خلوت نشینان از نان تا قان پیچیده است.
6- سخنان ادعا کنندگان و خیالات باطل حریفان، همان داستان زردوز و
حصیرباف است.
 7۔ حافظ دیگر سخن مگوی و سخنان نغز چون زر خالص خود را پنهان ساز زیرا که صراف شهر، متقلب و دغل کار است.شرح غزل :
 1- در این روزگار، رفیقی که بدون خلل و ناپاکی است تنها جام باده ناب
و دفتر شعر است.
2- سبكبار و مجرد برو زیرا که معبر سلامت، تنگ است و باده بنوش زیرا
که این عمر عزیز بی جانشین است
3- تنها من در جهان از بی عملی خویش دلتنگ نیستم، اندیشمندان هم از
علم بی عمل خویش دلتنگ هستند. 
4- اگر با چشم عقل به این رهگذر پر فتنه دنیا نگاه کنی میبینی که جهان و کار جهان چقدر سست و بی اعتبار است.
5-دیگر داستان و قصه مگو و زلف معشوق مه روی خود را بگیر زیرا که نیکبختی و بدبختی ما از تأثیر زهره و کیوان است.
6-دلم امید فراوانی به وصال و دیداره چهره تو داشت اما مرگ، در مسیر
عمر، آرزوها را می دزد. 
7- دیگر حافظ را هیچگاه هوشیار نخواهند دید زیرا که او مست باد
محبت از روز ازل شده است.شرح غزل :
 1-گل در آغوش و جام می در دست و معشوق کامیاب است، سلطان جهان نیز غلام چنین روزی است.
 2- به مجلس ما، بگویید که شمع میاورند زیرا امشب در انجمن ما، فروغ چهره یار چون ماه کامل است.
3- اگر چه خوردن می در طریقت ما حلال است اما بدون دیدن چهره تو
ای سرو گل اندام، حرام است.
 4- گوشم همیشه به ترانه و تصنیف و آهنگ نی و چنگ است و چشمم همیشه بر یاقوت لب یار و گردش جام در مجلس
5- انجمن ما را با عطر آمیخته مکن زیرا که مشام ما هر لحظه از بوی خوش گیسوی تو، خوشبو است.
6-از گوارایی قند و شکر هیچ چیز مگو زیرا که مطلوب من، لب شیرین تو
است.
 7- تا زمانی که غم تو چون گنجی در دل ویرانه ام خانه گزیده، منزل من نیز همواره کوی میکده است.
8-از رسوایی چه می گویی که افتخار و شهرت من این رسوایی است و از
آوازه و اعتبار چه میپرسی که من از آن عار دارم.
 9- باده نوش و سرگردان و بی قید و اهل نظر هستیم، چه کسی را در این شهر می توانی بیابی که چون ما نباشد.
 10- با محتسب از عیب من چیزی مگویید زیرا او نیز چون ما همیشه در جستجوی نشاط باده است. 
11۔ حافظ، بی جام باده و معشوق هیچگاه تنها منشین زیرا که روزهای گل و یاسمن و عید فطر است.شرح غزل :
 1- هر رهروی که راه حقیقی را می شناسد در کوی میکده، جز در میکده زدن را، فکری باطل می داند. 
2-روزگار، تاج وارستگی به کسی نمی دهد مگر آنکسی که سربلندی در جهان را به این کلاه و تاج وابسته میداند.
 3- هر کسی که راهی به آستانه میخانه پیدا کرد به واسطه بهره گیری از
ساغر شراب، به اسرار خانقاه پی برد.
4- کسی که اسرار دو جهان را از هفت خط ساغر می خواند، می تواند از
نقش و نگارهای خاک نیز به اسرار جام جهان نما پی ببرد.
5-بجز پیروی شیوه دیوانگان از ما مخواه زیرا که پیر طریقت ما، عاقلی و دانایی را گناه می داند.
6-دلم از چشمان شهلای ساقی برای جان خود امان نخواست زیرا که رسم
و آئین آن معشوق بی رحم را می داند.
7- از جور و ستم ستاره بخت خود، چشمم سحرگاهان چنان زار گریست که
تنها ستاره ناهید دید و ماه فهمید.
8-داستان می نوشی پنهان حافظ را نه تنها محتسب و داروغه بلکه پادشاه نیز می دانست.
9- این پادشاه بلند مرتبه و والا مقامی است که ته آسمان را الگو و همانند
انحنای سقف بارگاه حق می داند.شرح غزل :
 1- درویش از پرتو روشنی می، به اسرار نهان هستی پی برد، می توان سرشت هر کسی را از این می لعل نام دانست.
 2- ارزش دفتر گل را تنها مرغ سحر می داند زیرا که هر کس تنها یک برگ کتاب را بخواند، معانی آن را نخواهد دانست. 
3- این جهان و آن جهان را به دل بلا کشیده ام نشان دادم و او جز عشق به تو که جاودانه است، همه چیز را فانی و زودگذر دانست.
 4- آن زمانی که از عاصی زادگان نادان در نگرانی بودم گذشت، محتسب نیز اکنون از عیش پنهانی من آگاه است
5- معشوق، آرامش خاطر ما را خیر و صلاح زمان حال ندید وگرنه از جانب ما، دچار اضطراب و تشویش خاطر بود. 
6- آنکسی که چون پیامبر ارزش نسیم بمانی را دانست، می تواند سنگ و گل را از مبارکی نگاه خود به لعل و عقیق تبدیل کند.
 7- ای کسی که می خواهی از دفتر عقل، نشانه های عشق را بیاموزی، می ترسم که نتوانی به درستی این لطیفه پی ببری.
8-ای ساقی، می بیاور زیرا هر کس که از تاراج باد خزان آگاهی داشت به هم صحبتی با گلهای باغ این دنیا فخر نمی فروشد.
9- حافظ، این مروارید به رشته کشیده شده را که از طبع شاعرانه
خود به وجود آورد بر اثر تربیت آصف دوم به دست آورد.شرح غزل :
 1- خلوت و گوشۂ درویشان چون گلزار بهشت اعلى و خدمت کردن به آنان مایه شکوه و حشمت است. 
2- گشودن گنج گوشه نشینی که در آن نوشته های بسیار شگفت و عجیبی هست، به سبب نگاه پر مهر و بامحبت درویشان است.
 3- قصر بهشت که رضوان به نگاهبانی آن رفت، چشم اندازی از باغ صفای خاطر درویشان است.
 4- در صحبت درویشان اکسیری است که از پرتو آن، سکه قلب و سیاه،
چون زر خالص می شود.
5- حرمت و شکوه درویشان، دارای چنان جلال و عظمتی است که خورشید در برابر آن تاج بزرگی و غرور را قرار میدهد.
6-با گوش جان بشنو که دولت و اقبال درویشان تنها دولت و بختی است
که از فتنه آسیب نیستی، غمی ندارد.
7- اگر چه پادشاهان، قبله حاجت مردم نیازمند هستند اما همین نیز به
سبب بندگی استان درویشان است.
8-دیدن چهره مطلوب که پادشاهان با دعا خواستار آنند جلوه‌گاهش آینه
جمال درویشان است.
9۔ اگر چه سرتاسر جهان را سپاه ظلم فرا گرفته است اما درویشان نیز از
آغاز آفرینش تا به ابد فرصت دارند.
 10- ای مرد توانگر، این همه غرور و تکبر نداشته باش زیرا که جان و مال تو در پناه توجه درویشان است 
11- حتما خوانده ای که از غیرتمندی درویشان، گنج قارون هنوز هم از قهر و غلبه خداوند به زمین فرو می رود.
 12- حافظ، اگر زندگی جاودانه می خواهی بدان که سرچشمه این آب زندگانی، خاک در خلوت درویشان است.
 13- من بنده عنایت و توجه آصف زمانه خود هستم زیرا که او به ظاهر خواجگی و وزارت دارد و در سیرت چون درویشان، متواضع است.شرح غزل :
1- دل من خود به زلف تو مبتلا شده پس او را با ناز و غمزه ات بکش که سزاوار او همین است.
 2- اگر برآوردن آرزوی ما از دستت بر می آید. فرصت را از دست مده که احسانی شایسته و درخور است.
 3- ای زیباروی شیرین دهان، به جان تو سوگند که چون شمع آرزویم فنا و نیستی در شبهای تیره است. 
4- هنگامی که تصمیم به عشق ورزی گرفتی به تو گفتم ای بلبل این کار را مکن زیرا که گل تصمیم خود را گرفته است. 
5- بوی خوش گل را نیازی به مشک چین و چگل نیست زیرا نافههای
خوشبویی در زیر قبای خویشتن دارد.
6- به نیازمندی به در خانه صاحبان بی انصاف دنیا مرو زیرا که گنج سلامتی تو، در خانه خودت است.
7- حافظ با آنکه در طريقه عشقبازی سوخت و فنا شد اما هنوز هم بر سر
عهد و پیمان اولیه خود است.













شرح غزل :
 1- لب یار من، لعل أبداری است که به خون تشنه است و کار من نیز جان دادن در راه دیدن اوست.
2- هر کس که دل بردن بار از من را دید و مرا منع کرد از چشم سیاه یار و
مژگان بلندش، باید شرمسار باشد. 
3- ای ساربان، از این دروازه خارج مشو زیرا کوی یار من، خود شاهراهی است که منزلگاه معشوق من است. 
4- من غلام بخت و اقبال بلند خود هستم زیرا که در این زمانه قحط وفا به عهد، عشق آن زیباروی سرمست، خریدار شده است.
5- صندوقچه عطر گل و زلف عبيرافشان یار، بخشش شمه ای کوچک از بوی خوش یار عطر فروش من است.
6-ای باغبان، مرا همچون نسیم از درگاه خود مران زیرا که آب بوستان تو
از اشک چون شکوفه انار سرخ من است.
 7- چشمان مست او که درمانگر دل بیمار من است، علاجم را شربت قند و گلاب از لب یار دانست.
8- آنکسی که نکته های نغز را به حافظ آموخت تا در غزل به کار برد، یار شیرین سخن و سخنان نغز گوینده من است.شرح غزل :
 1- زمانی طولانی است که عشق زیبارویان مذهب و آیین من و اندوه این کار، باعث شادی دل افسرده من است. 
2- برای دیدن تو، چشمانی لازم است که جان را بنگرد و این مرتبه والا. کجا در حد چشمان دنیابین من است. 
3- با من یار باش زیرا که آرایش آسمان از چهره چون ماه تر و زینت دنيا
نیز از اشک تابناک چون خوشه پروین من است.
 4- از آن زمان که عشق تو به من سخن گفتن را آموخت، ورد زبان مردم، تحسین و مدح گفتن از من است.
5- خداوندا، دولت فقر و قناعت را به من ببخش زیرا این کرامت باعث شکوه و والایی مقام من است.
6- به واعظی که با شحنه شهر آشناست بگو که به بزرگی خود و آشنایی ات مناز زیرا که دل مسکین من، سرای سلطان هستی است. 
7۔ خداوندا، این قبله گاه، مقصود تماشای چه کسی است که در راه دیدن او، خار مغیلان برای من چون گل و نسرين است.
8-حافظ دیگر از شکوه و حشمت خسرو پرویز داستان مپرداز زیرا که لب او، نوشنده ته جرعه پادشاه شیرین حرکات من است..شرح غزل : 
1- گوش میکده را خانقاه خود ساخته ام و هر سحرگاه، پیر میخانه را دعا میکنم.
 2- اگر نغمه صبحگاهی چنگ به گوشم نمی رسد چه اهمیتی دارد زیرا که ترانه سحری من، ناله عذرخواه من شده است.
3- خدا را شکر که من از ثروت پادشاهی و فقر گدایی آسوده ام زیرا که در حقیقت من گدای خاکسار درگاه حق هستم.
4- مقصود من از رفتن به مسجد با مبخانه، دیدار و رسیدن به شماست و در این ادعا خدا شاهد و گواه من است که خیال دیگری ندارم.
5-جز آنکه با تیغ مرگ، خیمه هستی خود را برکنم چاره ای ندارم چرا که از آستان نیکبختی گریختن، آئین و شیوه من نیست. 
6- از زمانی که من بر این استان سر نهادم، جایگاه من، بالاتر از سریر خورشید است.
7- حافظ، اگر چه انجام گناه در اختیار ما به خواست ما نبود اما تو شرط
ادب را فرو مگذار و بگو که این گناه از من است.شرح غزل :
 1- مردمک دید من از شدت گریه، به خون نشسته است، بنگر که در جهت طلب تو، حال سایر مردم چگونه است. 
2- به یاد لعل لب تو و چشمان مست و چون شرابت، آن می سرخی که میخورم و چون خون است، از ساغر غم توست.
 3- اگر چهره روشن چون آفتاب تو از مشرق سر بر آورد، بخت و طالعم خجسته و فرخنده خواهد بود.
 4- سخن و کلام فرهاد همیشه از لب شیرین حکایت کردن است و قرارگاه دل شیدای مجنون، زلف پرچین و شکن لیلی است. 
5- از من دلجویی کن زیرا که قامت تو چون سرو دلجوست و سخن بگو زیرا کلامت لطیف و موزون است.
6-ای ساقی، باده را در مجلس بگردان و به جان ما آسایش برسان زیرا که
رنجیده خاطری من از ستم گردش روزگار است.
7- از زمانی که فرزند عزیزم از جلو چشمانم رفت از برو
دامنم، سیل اشک چون رود جیحون روان است.
8-چگونه دل ناشادم به اختیار خودم شاد شود در حالی که هیچ اختباری
از خود ندارم.
9- حافظ به سبب از خود بی خبری، بار را می طلبد و همچون گدایی است
که گنج قارون را می طلبد و می خواهد.شرح غزل :
1- چین و شکن گیسوی تو، دام کافر و دیندار شده و تازه این اندکی از
هنرنمایی او است. 
2- چهره نیکوی تو، معجزه زیبایی است اما سخن و داستان ناز و کرشمه تو خود سحری آشکار است.
 3- از تیر چشمان گستاخ تو چگونه می توان جان به در برد در حالی که همیشه با کمان ابرویت در کمین است.
 4- صد آفرین بر آن چشمان سیاهی باد که در شیوه عاشق کشی، سحرآفرین و جادوساز است.
5-در یافتن علم اختر عشق چه علم شگفتی است که سپهر هشتم با آن همه بلندی اش گویا طبقه هفتم زمین است.
6- تو تصور می کنی که غیبت کننده و بدگو رفت و جان به سلامت برد. نه،
بلکه حسابرسی به اعمال او باکرام الكاتبين است.
7۔ حافظ از فتنه زلف او ایمن مشر زیرا که او دل را برده و اکنون در حال
دین بردن تو است.شرح غزل : 
1- دلم خانه عشق و محبت او و چشمانم آینه دار چهره و رخساره اوست.
 2- من که سرم را زیر بار منت این جهان و آن جهان پایین نمی آورم گردنم زیر بار منت اوست.
 3- تو با درخت طوبا در بهشت دل خوش باش و ما با قامت بلند یار خوشیم زیرا هر کس به اندازه همت خود می اندیشد.
 4- اگر من گناهکار و آلوده دامنم تعجبی نیست زیرا که تمامی دنیا شاهدان پاکدامنی او هستند.
5- من در آن سراپرده ای که نسیم صبحگاهی حاجب حریم با حرمت وی است، به حساب نمی آیم.
6- نظرگاه چشمان من لحظه ای خالی از خیال یاد او نباشد زیرا که این گوشه، خلوت سرای اوست.
 7- هر گل تازه ای که چمن را می آراید زیبایی اش بر اثر تأثیر رنگ و بوی هم صحبتی با اوست.
8-دیگر زمانه «مجنون» گذشته و اینک زمان شیفتگی ماست و نوبت هر کس مدتی کوتاه است. 
9- پادشاهی سرزمین عشق و گنج شادمانی و هر آنچه که دارم از مبارکی
دعا و توجه اوست. 
10- اگر من و دلم فدای او شدیم باکی نیست زیرا غرض ما در این میان، سلامت وجود اوست.
 11- فقر و تنگدستی ظاهری حافظ را نگاه مکن زیرا سینه ام خزانۂ محبت و عشق اوست.شرح غزل :
 1- آن یار سبزه ای که تمام شیرینی دنیا را در چهره دارد، دارای چشمانی چون می مست و لب خندان و دلی شاد است. 
2- اگرچه پادشاهان ملک دل، شیرین دهنان هستند اما سلیمان زمانه
اوست زیرا که نگین زیبایی در دست دارد.
3- چهره زیبا و هنر کمال یافته و پاکدامنی از آن اوست پس به ناچار
دعای پرهیزکاران در جهان را نیز همراه دارد.
 4- آن خال سیاهی که بر آن چهره گندمگون و سبزۂ یار است، از همان دانه گندمی است که موجب فریفتگی حضرت آدم شد.
5-یارم قصد سفر کرده است، ای یاران به خاطر خدا بگویید چه کنم زیرا که مرهم این دل مجروحم همراه اوست.
 6- با چه کسی می توانم این نکته را بگویم که بار سنگدل من، مرا کشت در حالی که نفس حیات بخش عیسی بن مریم با اوست. 
7۔ حافظ از ایمان آورندگان واقعی عشق است پس او را محترم بدارید زیرا که عفو و بخشایش روحهای گرامی بسیاری با اوست.شرح غزل : 
1- ما سر هواداری خود را بر آستان درگاه دوست قرار داده ایم و در این راه هر چه بر سر ما می رود عین خواست اوست.
 2- اگر چه از ماه و خورشید آینه ساخته و در برابر چهره دوست قرار دادم اما هرگز چهره ای همانند او ندیدم.
 3- باد صبا چگونه می تواند از دل تنگ ما سخن بگوید در حالی که دلم چون برگهای غنچه تو در تو و پیچیده است.
 4- تنها من نیستم که در این خرابات قلندر کش، می می نوشم چه بسا سرهای زیادی که در کارگاه هستی، چون سبو است و در معرض سنگ حادثه.
5-مگر تو بر گیسوی خوشبوی خود شانه زده ای که باید عطرافشان شده و خاک عنبربو.
6- تمامی برگهای گلی که در چمن است نثار پای تو و هر آنچه درخت
سرو روئیده بر لب جویبار است، فدای قامت و بالای تو باد.
 7-در جایی که در وصف شوق تو، زبان گویای من، نالان و خاموش است، چه محلی دارد قلم یاوه سرایی که زبانش را بریده اند.
8- عکس چهره تو در دلم پیدا شد، پس به مراد دل خود خواهم رسید زیرا که فال نیکو زدن، حال خوش در پی خواهد داشت. 
9- تنها در این زمان نیست که دل حافظ در آتش عشق و شوق است زیرا که سوخته دل از روز ازل همچون لاله خودرو، همه جا هست.شرح غزل :
 1- از درگاه دوست انتظار بخشش دارم زیرا گناهی مرتکب شده ام و همه
امیدم غفران و عفو اوست.
 2- میدانم که او از گناه من خواهد گذشت زیرا گرچه او زیبارو چون پری است اما چون فرشته، مهربان است.
 3- ما آنقدر گریستیم که هر کس از کنار ما می گذشت می گفت این دیگر چه جویباری است؟
 4- دهانت آنقدر کوچک است که از و هیچ نشانی نمی بینم و کمرت نیز چون مو باریک است اما نمی دانم این دیگر چه مویی است.
5- از نقش خیال او در تعجبم که چگونه از چشمانم نرفت در حالی که همیشه در حال شستشو است.
6-گیسوی تو، بی هیچ سخنی، دل مرا به سوی خود می کشد، چه کسی
مجال گفتگو با زلف دلربای تو را دارد؟ 
7- اگر چه عمری طولانی، بوی گیسوی تو به مشام من رسیده اما هنوز هم در مشام من از آن بو باقی است.
8-حافظ، این پریشان حالی تو نیکو نیست اما در صورتی که پریشان زلف یار هستی، نیکو و پسندیده است.شرح غزل :
 1- آن قاصد خجسته ای که از سرزمین دوست به نزد من آمد، از خط خوشبوی دوست، دعایی برای حفظ جان من آورد. 
2-زیبایی و شکوه یار را چه خوش نشان می دهد و چه زیبا از عزت و وقار دوست حکایت می کند.
 3- دل خود را به مژدگانی به دادم اما از اینکه این سکه تقلبی را به او هدیه کردم، بسیار شرمگینم.
4-خدا را شکر که با یاری بخت مساعد و کارساز، همه کار و بار دوست بر
وفق مراد و مطلوب است.
5- گردش آسمان و چرخش ماه از خود اختیاری ندارند و بر حسب امر دوست در گردش هستند.
6-اگر باد فتنه و آشوب هر دو عالم را بر هم زند، همچنان چراغ چشمانمان
را در راه انتظار دوست روشن نگاه می داریم.
 7- ای نسیم صبحگاهی، از آن خاک خوشبختی که رهگذر دوست برده، سرمه جواهرداری برای من بیاور.
8-ما همیشه سر نیاز بر آستانه عشق دوست نهاده ایم تا ببینیم چه کسی در کنار او، به خواب خوش فرو می رود.
9- اگر دشمن به جهت کین، درباره حافظ بد بگوید هراسی نیست، خدای
را سپاس که در برابر دوست، شرمسار نیستم.





شرح غزل :
 1- ای باد صبا، اگر از سرزمین پار گذر کردی از گیسوی خوشبوی و
عنبرین او، بوی خوشی بیاور 
2- قسم به جان دوست که اگر پیغامی از او برایم بیاوری، برای شکرانه، جان خود را نثار میکنم. 
3- اگر هم اجازه ورود به آن درگاه را نیافتی برای چشمان من، غباری از در او بیاور.
4- من فقیر و بی چیز و آرزوی رسیدن به او ... هيهات، مگر اینکه خیال
روی او را در خواب ببینم.
5- از حسرت قد و قامت چون صنوبر دوست، دل همچون صنوبرم، چون درخت بید، می لرزد.
 6- اگر چه دوست برای ما ارزش و بهایی قائل نیست اما ما یک سر موی
او را به دنیا نمی فروشیم.
 7- حال که حافظ مسکین بنده و چاکر دوست است چه می شود اگر که او دلش را از بند غم آزاد کند؟شرح غزل :
 1- ای قاصد عاشقان آفرین بر تو، پیغام دوست را بده تا جانم را از سر میل و اشتیاق فدای نام او کنم.
 2- طوطی سخنگوی طبعم از عشق لب شکرین یار و چشمان چون بادامش، چون بلبلی در قفس، دیوانه و مجنون است.
 3- زلف او دام و خال صورتش دانه است و من به امید رسیدن به آن دانه و خال، به دام زلف یار افتاده ام.
4- هر کس که چون من در صبح ازل یک جرعه می عشق از ساغر دوست بنوشد، تا روز رستاخیز، سر از مستی برندارد.
5- من بس می کنم و دیگر حتی اندکی از شرح شوق خود را بیان نمی کنم زیرا بیش از این دوست را با گفته خود به ستوه آوردن مایه‌ی رنجش خاطر
او خواهد بود.
6-اگر می توانستم خاک راهی را که از قدوم مبارک دوست بزرگ داشته شده همچون سرمه به چشم می کشیدم. 
7- من به سوی وصال میل دارم و او به قصد فراق، پس من آرزوی خود را فراموش می کنم تا آرزوی دوست به ثمر نشیند.
8- حافظ در درد عشق او بسوز و با این درد بی درمان بساز زیرا که این
درد بی آرام دوست، درمانی ندارد.شرح غزل : 
1- با آنکه چهره تو را کسی ندیده، هزار نگاهبان داری و اگر چه هنوز چون غنچه نشکفته ای اما صد بلبل ترانه سرا داری.
 2- اگر من به سر کوی تو آمدم چندان عجیب نیست زیرا که در کوی تو هزاران آواره چون من وجود دارد. 
3- با عشق، میان خانقاه و میکده تفاوتی نیست زیرا هر جا که باشد فروغ چهره محبوب هست. 
4- جایی که ظاهر صومعه را آراسته می کنند مطمئنا ناقوس صومعه کشیش و اسم چلیپا نیز بکار می برند.
5- چه کسی عاشق شده است که معشوق به حال او نظر لطف نکرد؟ ای خواجه بزرگوار، دردی باید باشد تا طبیبی به درمان بپردازد.
6-حافظ این همه فغان و فریاد را بیهوده نمی کند زیرا این داستانی شگفت و سخنی عجیب است.شرح غزل : 
1- اگر چه بیان هنر پیش یار هنرمند عین بی ادبی است اما زبانم در حالی خاموش است که سرشار از سخنان شیوا و رساست. 
2- فرشته چهره خود را پنهان کرده در حالی که شیطان در غمزه ناز است، چشم از دیدن این حالت خیره ماند که این دیگر چه امر شگفتی است.
 3- در باغ این دنیا، هیچ کس گل بی خار نچیده است بله فروغ و روشنایی محمدی و آتش خشم ابولهبی کنار هم قرار گرفته اند.
 4- از اینکه چرا زمانه، نادان پرور است سؤال مکن زیرا که به مراد رساندن توسط او، بی دلیل و بی علت و نااستوار است.
5- ایوان بلند خانقاه و مهمانسرا را حتی به نیم جو هم نمی خرم زیرا که ایوان من سکوی میخانه است، تالار من، کنار باده خم بودن.
6-چهره زیبای شراب، نور چشمان ماست که در پرده زجاجي و پرده عنبی قرار دارد. 
7-ای بزرگوار من زمانی بسیار خردمند و ادب دان بودم و حال که مست و
خراب شده ام، صلاح من در بی خردی و بی ادبی است.
8-شراب برایم بیاور که من همچون حافظ، همه پشتگر می‌ام به گریه سحر و دعای نیم شب است.شرح غزل : 
1-از خوشگذرانی و همصحبتی با بار و باغ و بهار چه چیز خوشتر است. ساتی کجاست و علت تأخیر او چیست؟
 2- هر زمان خوشی را که به دست می آوری غنیمت شمار زیرا هیچ کس از پایان کار آگاه نیست.
 3- هوشیار باش که عمر ما به یک تار مو پیوسته است پس نگران حال خود باش و غم کم و بیش دنیا را مخور.
 4- معنی آب حیات و باغ بهشت جز کنار جویبار بودن و می خوشگوار نوشیدن چیست؟ 
5- آنگاه که زاهد خلوت نشین و مست خرابات هر دو از یک طایفه اند به ناز کدامیک دل بسپاریم، اختیار ما در چیست؟ 
6-ای مدعی، از اسرار پشت پرده آفرینش چه کسی خبر دارد؟ پس خاموش شو و بیهوده با فلک که پرده دار هستی است، ستیزه مکن.
7- اگر اشتباه با گناه بندگان بی اعتبار و از سر بی اختیاری باشد پس
آمرزش و بخشایش پروردگار می تواند چه معنی ای داشته باشد؟
8- پارسا جرعه ای از آب کوثر خواست و حافظ پیاله‌ای شراب، باید دید در این میان، مشیت و خواست پروردگار چیست؟شرح غزل :
 1- ای بلبل عاشق اگر با من موافق و دوستی بنال زیرا که ما هر دو عاشقان بیچاره ای هستیم و کارمان نیز ناله و افسوس است.
 2- در آن سرزمینی که نسیمی از بوی خوش گیسوی یار می وزد، نافه های تاتاری چگونه می تواند ادعایی کند؟ 
3- شراب بیاور تا جامه کبود رنگ ریا را با آن بشوئیم زیرا که از جامه غرور سرمستیم اما نام ما به هشیاری برده می شود.
 4۔ خیال رسیدن به سر زلف تو، کار هر ناپخته ای نیست زیرا که به زیر زنجیر بلا رفتن، شیوه عیاران و جوانمردان است.
5- آن نکته نغز پنهانی که عشق به سبب او به وجود می آید لب لعل فام و خط سبز یار نیست. 
6- چهره زیبای یار تنها به چشم زیبا و زلف و رخساره و خال نیست، هزاران نکته ظریف در کار عشق وجود دارد.
 7- وارستگان جهان معنی، جامه ابریشمی آنکس که هنر و کمالی ندارند را حتی به نیم جو نیز نمی خرند.
8-رسیدن به درگاه تو، کاری بس مشکل است، بله بالا رفتن و بر شدن به آسمان جلالت تو سخت است.
 9- سحرگاه، در خواب ناز و غمزه چشمت را دیدم، چه نیک است مراحل خواب من که از بیداری بهتر است. 
10- حافظ با ناله هایت، دلش را میازار و دیگر زاری را تمام کن زیرا که رستگاری ابدی تو در کم آزار رساندن است.شرح غزل :
1- خدایا این شمع روشنی بخش و محبوب زیبا از کدامين سر است؟ و بپرسید این که جان ما را سوزانید محبوب و معشوق چه کسی است؟
 2- او که اکنون دین و دلم را ویران و خراب کرده است در کنار که به خواب می رود و با چه کسی همخانه است؟ 
3- شراب سرخ لب یار - که هرگز از لب من دور مباد - شراب مستی بخش روان کیست و با چه کسی پیمان بسته که پیمانه ده او باشد؟
 4- به خاطر خدا بپرسید که سعادت همصحبتی با آن شمعی که پرتوش نیکبختی است، با اجازه کیست؟
 5- همه او را می فریبند و معلوم نیست که دل نازک او به کدام انسانه و افسونی مایل است؟
6- خداوندا آن که چون شاه است و چهره ای تابان چون ماه و پیشانی پرفروغی چون زهره دارد در دانه چه کس و گوهر بی همتای کیست؟
 7- من گفتم که دریغ از دل پریشان حافظ که بدون تو است و او در حالی که زیر لب می خندید گفت که او دیوانه چه کسی است؟شرح غزل : 
1- یار ماهرخسار من این هفته از پیشم رفت و به نظرم یکسال است. حال
جدایی و فراق تو نمی دانی چه حال سخت و مشکلی است. 
2- مردمک چشم من، از لطافت بسیار چهره او، عکس خود را بر آن دید و گمان کرد که خالی سیاه است.
3- بار ما آنقدر جوان است که گویی از دهانش که چون شکر شیرین است
شیر می چکد اما با این همه در عشوه و طنازی، هر مژه او، خود یک ناتل
است.
4- تو که به بخشش در تمام شهر مشهوری عجبا که در بخشش به غریبان
به طور شگفت آوری سستی
5- من از این پس هیچ شائبه و شکی در جوهر فرد تجزیه ناپذیر ندارم زیرا که دهان تو در کوچکی، خود دلیل خوبی است.
6- به ما نوید دادند که به ما سری خواهی زد پس این نیت خیر خود را
عوض مکن زیرا که تصمیم مبارکی است. 
7- حافظ ، کوه اندوهی جدایی از تو را حافظ به هیچ حال نمی تواند بکشد زیرا که او خسته ای است که از شدت ناله و فغان، تنش چون رشته های باریک درون نی، سست است.شرح غزل :
 1- کسی را نمی یابی که در آن گیسوان خم اندر خم گرفتار نباشد، در رهگذر چه کسی، دامی از عشق، پهن نشده است؟ 
2-وقتی که چشمان تو از خلوت نشینان دل می برد، اگر ما با تو هستیم، ما گناهی صورت نگرفته است. 
3- گویی چهره تو، آینه لطف و هنر پروردگار است، بدرستی که چنین است و در این سخن، روی و ریایی نیست.
 4- آفرین بر چشمان تو که نرگس، شیوه افسون و دلربایی را از آن می جوید، گویی بیچاره، از سر بی خرد خود خبری ندارد و در چشمانش، حیایی دیده نمی شود و بی شرم است.
5- بخاطر خدا، گیسوان خود را پیراسته و کوتاه مکن زیرا شبی نیست که ما همراه باد صبا از عشق به گیسوانت، فریاد و فغان نکنیم.
6- ای شمع دل افروز بازگرد زیرا بدون دیدن چهره تو، در بزم و مجلس
هم‌پیاله‌گان، هیچ نشانی از نور و صفا نمی یابی.
 7- غمخواری غریبان، نشان یاد نیک است، جانان من، مگر در شهر شما چنین آئینی، مرسوم نیست؟
8-دیروز از کنارم می رفت که به او گفتم ای یار زیبای من، به پیمان خود وفا کن، او گفت: ای بزرگوار، تو در اشتباهی، زیرا که در این زمانه وفایی وجود ندارد.
9- اگر پیر مغان، راهنمای من شد تفاوتی ندارد زیرا که هیچ سری را
نمی یابی که در آن از اسرار الهی، سری وجود نداشته باشد. 
10- اگر عاشق، بار سرزنش را تحمل نکند چه می تواند بکند؟ هیچ دلاوری، در برابر تیر قضا و قدر سرنوشت، سپری ندارد.
 11- جز گوشه ابروی تو، در صومعه زاهد و در گوشه خلوت صوفی، محرابی نمی توان یافت.
 12- ای کسی که به ریختن خون دل حافظ، تصمیم گرفته ای، مگر از غیرت و حمیت قرآن و خدا هراسی نداری؟شرح غزل :
 1- مردمک چشمان ما جز به چهره ات، به جایی دیگر نمی نگرد و دل عاشق و سودایی ما جز نام تو را ذکر نمی کند.
 2- اشک من، برای طواف استان و حریم تو احرام می پوشد هر چند که بواسطه خون دل مجروح خود، پاک و طاهر نیست.
3- اگر پرنده سدرة المنتهى به جستجوی تو، پرواز نکند همچون
مرغان وحشی، اسیر دام و قفس باشد.
 4- اگر عاشق مسکین و بیچاره، دل ناچیز و ناسره خود را نثار کرد، بر او خرده مگیر زیرا که به نثار سیم و زر خالص توانایی ندارد.
5-هر کس که در جستجوی تو، همتش اندک نباشد، بالاخره به وصال قامت بلند تو خواهد رسید.
6-هرگز از روانبخشی و زنده کردن مردگان توسط حضرت عیسی سخن نمی گویم زیرا که در حیات بخشی، چون لبان تر، ماهرانه رفتار نمی کند.
7- من که با وجود آتش عشق تو در دلم، آهی سوزناک هم نمیکشم چگونه توانم بگویم که در برابر داغ عشقت، دلم شکیبا نیست؟
8-همان روز اولی که تو را دیدم با خود گفتم که پریشانی سلسله عاشقان
تو، پایانی ندارد.
 9- دل حافظ، تنها در آرزوی وصال تو نیست، چه کسی را می یابی که در خاطر او، قصد وصال تو نباشد؟





شرح غزل :
1- پارسایی که ظاهر ریاکارانه را می پرستد از حال ما آگاهی ندارد و از وی بابت آنچه درباره ما می گوید، نباید ناخوشدل شد.
 2- هر چه که در مسير آئين درویشی برای رهرو پیش آید خیر اوست، در راه راست معرفت، ای دل، کسی راه را گم نخواهد کرد.
 3- تا ببینیم که چه بازی صورت می گیرد پیاده شطرنج خود را جلو می فرستیم، در عرصه شطرنج وارستگان، جایی برای بازی شاه نیست.
4- این آسمان به ظاهر ساده ولی پرنقش و نگار و بلند چیست که هیچ
دانایی در جهان، به راز آن آگاه نیست؟
5- پروردگارا، این چه بی نیازی و چه حکمت استواری است که با این همه زخم و جراحت، فرصت یک آه کشیدن هم نداریم.
6-رئیس دیوان ما انگار از حساب و کتاب چیزی نمی داند زیرا در بالای
طغرای او، نشان حسبة لله  دیده نمی شود. 
7- به هر کس که می خواهد بیاید بگو بیاید و هر چه را که می خواهد بگوید، زیرا این درگاه به غرور و ناز و پرده دار و دربان نیازی ندارد.
8-رفتن به در میخانه، کار یکدلان و رندان است و آنانکه کرامت نفس
خود را فروخته اند، راهی به کوی می فروشان معرفت ندارند.
 9- هر کاستی به سبب اندام نامتناسب و ناموزون ماست وگرنه خلعت تو بر قامت هيچ کس کوتاه نیست.
 10- من بنده و غلام مرشد میخانه هستم که لطف او همیشگی است وگرنه لطف شیخ دین و زاهد ریایی، گاه هست و گاه نیست.
 11- اگر حافظ در صدر و بالای مجلس نمی نشیند به سبب بلند نظری اوست آری، عاشق دردی آشام به مال و مقام، دل نبسته است.شرح غزل :
 1- راه عشق، راهی است که هیچ پایانی ندارد و در این راه عاشقان، جز آنکه از جان بگذرند، چاره ای ندارند.
 2- آن لحظه که دل به عشق بسپاری، لحظه ای خوش است و این را بدان که در کار خیر، نیازی به استخاره نیست.
 3- ما را از نهی خرد مترسان و شراب بیاور زیرا شحنه عقل در سرزمین دل ما، اصلا کارهای نیست.
 4- از چشم مست خود بپرس که چه کسی ما را می کشد. ای عزیز من، قتل من گناه بخت و اقبالم نیست.
5- او را تنها می توان چون هلالی باریک، با چشم پاک دید زیرا هر چشمی شایستگی دیدار آن محبوب چون ماه را ندارد.
 6- شیوه رندی و وارستگی را غنیمت بدان زیرا که طریق آن چون راه رسیدن به گنج، برای همه کس آشکار نیست.
 7- گریه حافظ به هیچ وجه بر تو اثر نکرد، از آن دل تو در تعجبم که در سختی کمتر از سنگ خارا نیست.شرح غزل :
 1- هر چشمی به واسطه پرتو نور تو، روشن است و هر دیده ای، سپاسگزار غبار درگاه تو است. 
2- صاحبدلان تنها می توانند به چهره تو بنگرند. آری، راز نهان گیسوی تو در هر سری هست.
 3- اگر اشک سخن چین و پرده در من چون خون، سرخ شد، عجیب نیست زیرا هر کس که پرده دری کند از کار خویش شرمسار می شود.
 4- برای آنکه از نسیم، گردی بر دامن یار ننشیند، در هر گذری، از دیدگانم، سیل اشک می ریزد.
5- برای آنکه از گیسوی سیاه تو، هر جا سخن نگویند. من هیچ سحرگاهی با باد صبا گفتگو نمی کنم.
6- تنها من از این بخت شوریده ام در رنج هستم وگرنه همه کس از توجه تو بهره مند هستند.
 7- ای چشمه زندگانی، از شرم لبان شیرین تو، تمام شهد و شکرها، غرفه در عرق شرم و خجالت هستند.
8- از پرده برون افتادن رازها، مصلحت و جایز نیست وگرنه در مجلس وارستگان هیچ خبری پنهان نیست.
 9- در صحرای عشق تو، شیر چون روباهی ضعیف می گردد. آه از طریق عشق که در آن هر خطری وجود دارد.
 10- اشک چشمم که سپاسگزار خاک در تو است، و خاک تمام درگاه، زیر بار منت بسیار او است.
11- از وجود من، تنها نام و نشان اندکی مانده است وگرنه از هر ضعف و ناتوانی، در آن نشانی می توانی بیایی.
 12- جز آنکه حافظ از تو ناخشنود است، هر کمالی که هست در وجود تو است.شرح غزل :
 1۔ نتیجه و محصول کارخانه هستی، اعتباری ندارد پس باده بیاور زیرا مال دنیا بی اعتبار است.
 2- غرض اصلی از داشتن دل و جان، افتخار هم صحبتی بایار است. مقصود همین است وگرنه دل و جان ارزشی ندارد.
3- ای سرو خوشخرام، برای آرمیدن زیر سایه، منت سدرة المنتهى و درخت طوبا را مکش زیرا اگر نیک بنگری، چندان ارزشی ندارد.
 4- دولت و ناز و نعمت زمانی ارزش دارد که بی خون دل خوردن به دست آید وگرنه حتی بهشت نیز با کاو کوشش زیاد، ارزشی ندارد.
5- در این مدت کوتاهی که در مرحله زندگی ات فرصت داری، به خوشی زندگی کن زیرا فرصت تو کم است.
6- ما بر کنار دریای نیستی، منتظر هستیم، پس ای ساقی وقت را غنیمت
بدان زیرا از لب تا دهان راه زیادی نیست.
 7- ای زاهد، از بازی غیرت خداوند، خود را ایمن مبين و هشیار باش که راه صومعه تا کوی مغان باده فروش، بسیار کوتاه است.
8- دردمندی من که سوخته عشقم و نحیف و لاغر، گویا نیاز به این همه
نوشتن و بیان ندارد.
9- نام حافظ به نیکی نوشته شده است ولی در نزد وارستگان، سود و
زیان چندان اهمیتی ندارد.شرح غزل :
 1- خماری آن چشمان فتنه انگیز تر و پیچ و تاب آن گیسوی پریشان تو بی دلیل نیست.
2- هنوز بسیار خردسال بودی که من میگفتم این لب شکرین دور دهان نمکین تو بی دلیل نیست.
 3- عمرت طولانی باد زیرا که به درستی می دانم که تیر مژگان تو در کمان ابرو، بی هدف نخواهد بود.
 4- ای دل تو به اندوه دوری و غم جدایی مبتلا هستی پس ناله و زاری تو بی دلیل نیست.
5- دیشب، نسیم از کوی یار به گلزار وزید، ای گل این چاک گریبان تو بی‌سبب نیست.
6- اگر چه دل، درد عشق خود را از دیگران پنهان می سازد اما حافظ، این
چشمان گریان تو، بی سبب نیست و رازت را فاش می کند.شرح غزل :
1- من پناهگاهی جز درگاه تو ندارم و سر من جز آستانه تو، محل بازگشتی ندارد.
 2- آنگاه که دشمن، شمشیر کشد من سپر را انداخته و تسلیم میشوم زیرا
که شمشیر ما جز ناله و آه نیست.
 3- چرا از کوی شراب خانه روی بگردانم در حالی که بهتر از این، در جهان رسم و شیوه ای نیست؟
 4- اگر روزگار به خرمن عمر من، آتش بزند هیچ اهمیت ندارد، به او بگو بسوزاند زیرا عمر نزد من به اندازه پر کاهی ارزش ندارد.
5- من بنده آن سرو بلند قامت با آن چشمان افسون‌کارش هستم که از سرمستی غرور، به کسی توجه نمی کنند.
6-ای یار، در پی آزار کسی مباش و هرچه دلت میخواهد انجام بده زیرا
در مذهب ما جز مردم آزاری، هیچ چیز گناه نیست.
 7-ای پادشاه سرزمین زیبایی، دوال لگام را باز پس کش زیرا که بر سر هر راهی، دادخواه و ستمدیده ای هست.
8-اینگونه که من از همه جهت، بر سر راه خود دام می بینم، بهتر از آنکه
زلفش مرا حمایت کند، پناهگاهی نمی بینم. 
9- گنجینه دل حافظ را به هر زلف و خالی مده زیرا که چنین کارهایی دلبری در حد و اندازه هر زلف و خال سیاهی نیست.شرح غزل :
 1- بلبلی، گلبرگی خوش نقش در منقار داشت و با داشتن آن ساز و سامان، باز ناله و زاری می کرد.
 2- به او گفتم در حالی که به وصال رسیده ای، این فریاد و فغان از
چیست؟ گفت تابش فروغ معشوق ما را به این کار مجبور کرد.
 3- اگر محبوب کنار ما ننشست جای شکایت نیست زیرا او پادشاهی کامران است که از گدایی چون من ننگ دارد.
4- چه ما نیاز خود را اعلام کنیم و چه ناز کنیم در زیبایی دوست تأثیری
نمی گذارد، خوشا به حال کسی که از خوبرویان، بختی کامروا داشت.
5- برخیز تا بر خامه نقاش آفرینش جان خود را نثار کنیم زیرا که او این همه نقشهای نو را با حرکت پرگار خویش به وجود آورد.
6-اگر سالک راه عشقی از رسوایی مهراس زیرا شیخ صنعان، خرقه خود
را به گرو در خانه باده فروش گذاشت.
 7- حال و روز آن درویش شیرینکار، خوش باد که در مراحل مختلف سیر و سلوک، ذکر تسبيح فرشتگان را در میان زنار پوشان بر لب داشت.
8- چشم حافظ در زیر بام قصر آن فرشته صفت، چون بهشتهایی بود که زیر آنها، رودهایی جاری است. شرح غزل :
 1- دیدی که محبوبم جز ستم و ظلم هدف دیگری نداشت، پیمان را شکست و از غم ما هیچ هراسی به خود راه نداد. 
2- پروردگارا او را مؤاخذه مكن اگر چه او دل چون کبوتر مرا به زیر پا نکند و کشت و حرمت صید حرم خود را نداشت.
 3- ستمی که بر من روا شد به سبب بخت و اقبالم است وگرنه بار هرگز راه و رسم لطف و بخشش را فرونگذاشت. 
4- با وجود این، هر کسی که خواری و سرزنش یار را تحمل نکرد، هر کجا که برود، هیچ کس به او احترام نخواهد گذاشت. 
5- ای ساقی، شراب بیاور و با نهی‌کننده بگو که ما را نهی از منکر نکند زیرا جمشید همچنین جامی نداشت.
6- هر سالکی که به حریم آستان یار راه نیافت، بیچاره ای است که وادی عشق را طی کرد اما به حرم راه نیافت.
7- حافظ تو گوی شیوایی را بربای زیرا که مدعی ادعاگر، هیچ هنری ندارد و از همه بدتر اینکه از بی هنری اش، خبر ندارد.شرح غزل :
1- اکنون که از باغ، نسیم بهشت می وزد چه خوش است همراهی من و باده روح نواز و بار سیاه چشم زیبایم. 
2-اکنون گدا نیز می تواند ادعای پادشاهی داشته باشد زیرا که سایه ابر، سراپرده اوست و کنار کشتزار، مجلس او.
 3- چمن با ما از اردیبهشت سخن می گوید آنکس که نسیه را خرید و بهشت نقد را فرو گذاشت، خردمند نیست. 
4- ملک دل را با نوشیدن شراب آباد کن زیرا که این جهان ویران بر این تصمیم است که از خاک پیکر ما خشت بزند.
5- از دشمن وفا به عهد و پیمان مخواه زیرا که شمع صومعه ای که به واسطه چراغ کنشت روشن شود، پرتوی ندارد.
6- من مست را به گناهکاری و روسیاهی سرزنش مکن، چه کسی بر این
راز واقف است که سرنوشت چه تقدیری برایش نوشته است.
 7- در تشییع جنازه حافظ، از مشایعت دریغ مکن زیرا که اگر چه غرق
گناه است اما به بهشت خواهد رفت.شرح غزل :
 1- ای پارسای نیک نهاد، بر وارستگان عیب مگیر زیرا گناه هیچ کس را برای تو نخواهند نوشت. 
2- من اگر نیک و خوبم با بدنهاد و ناپاک، تو برو به اعمال خود برس زیرا که هر کس در پایان همان چیزی را درو می کند که کاشته است.
 3- همه چه هشیار و آگاه باشند و چه ناهشیار و مست، خواهان محبوب یکتا هستند پس با این حساب همه جا چه مسجد چه کنشت، خانه عشق و سرای محبت است.
 4- من سر تسلیم خود را بر خشت در میکده ها فرود می آورم، اگر مدعی این سخن مرا درک نکند، بدان که مغزش با خشت یکی است.
5- مرا از لطف دیرینه خداوند ناامید مکن زیرا تو میدانی که در پشت پرده چه کسی نیکوکار است و چه کسی بدکار.
6- تنها من نیستم که از پردۂ عصمت بیرون افتادم بلکه پدرم نیز بهشت را ترک کرد و از دست داد.
7- حافظ اگر هنگام مرگ هم ساغری باده معرفت به دست آری و بنوشی
تو را یکسره از میخانه دنیا به بهشت خواهند برد.












شرح غزل : 
1- هنگام سحر، بلبل با گل تازه شکفته گفت که دیگر ناز نکن زیرا که گلهای بسیاری چون تو در این باغ شکفته است.
 2- گل خندید و گفت که از این سخن حقیقی تو ما نمی رنجیم اما هیچ عاشقی به معشوق خود، سخن تلخ نمی گوید.
 3- اگر آرزو داری که از ساغر گهرنشان باده سرخ معرفت بنوشی چه بسا که باید اشک های چون در خود را با سر مژگان، به رشته درآوری.
4- هر کس که خاک در میخانه را با چهره خود پاک نکرد،
تا ابد شمیم عشق را نخواهد شنید.
5-دیشب که به سبب لطافت هوا، گیسوی سنبل با نسیم سحر آشفته می شد و من در گلزار ارم بودم،
6-گفتم: ای باد، تو که مسند سلیمانی، جام جهان بینت کجاست؟ و او
گفت: افسوس که بخت بیدار او به خواب ابدی رفته است.
7-سخن عشق نباید که بر زبان آید، پس ای ساقی، می بده و این گفتگو را
کوتاه کن.
8-عقل و خرد و صبوری حافظ در اشک غرق شد، او چه می تواند بکند
در حالی که نمی تواند سوز غم عشق را پنهان کند.شرح غزل :
 1- آن شاهد زیبارویی که دیشب ما را ترک کرد، چه خطایی از ما دید که به ناصواب تصمیم گرفت.
 2- از آن زمان که بارم که دیده جهان بین من است از برابر چشمانم دور شد، هیچ کس آگاه نیست که از چشمانم چه اشکهایی ریخته شد. 
3. دیشب از سوز درون شمع، آنقدر دود به هوا برنخاست که از سوز جگر ما به سر ما رفت.
 4- در هجران چهره تو، هر لحظه از گوشه چشم من، سیلاب اشک روان شد و تندباد محنت به وجود آمد.
5- آنگاه که اندوه جدایی به ما رسید، از پا افتادیم و آنگاه که دارو را از دست دادیم، از رنج بیماری مردیم.
 6- دل گفت که با دعا کردن می توانی به وصالش برسی به همین سبب است که تمام عمرم به دعا کردن می گذرد.
 7- حال که قبله گاه اینجا نیست، برای چه احرام ببندیم و حال که از مروه عاشقان، صفا و صمیمیت رفته است برای چه تلاش کنیم.
8-دیروز که طبیب مرا دید از سر افسوس گفت که دریغ است از درد تو که از میزان شفا گذشته است.
 9- ای دوست، گامی پیش نه و حال حافظ را پیش از آنکه بگویند که از دنیا رفت، جویا شو.شرح غزل :
 1- اگر زلف سیاه تو، گناهی مرتکب شد و اگر از خال سیاه چهره ات، به ما
ستمی شد، چیزی نیست و کیفر ندارد.
2- اگر صاعقه عشق بر خرمن هستی پشمینه پوشی بزند و او را بسوزاند
جای شکوه نیست و ستم پادشاهی کامران بر گدایی مفلس، چیزی نیست.
 3- در آئین درویشی، رنجیده خاطر شدن جای ندارد پس می بیاور زیرا هر کدورتی را که میان یاران ببینی، از میان برخیزد.
 4- در آئین عشق‌ورزی، ای دل باید که تحمل داشته باشی و استقامت کنی اگر دلتنگی بوجود آمده، دیگر تمام شده و اگر بار گناهی مرتکب شده، باید فراموش کرد.
5- اگر دلی از کرشمه و ناز دلدارش اندوهگین شد، دیگر شد و اگر میان دو دلدار و دلداده اشتباهی صورت گرفته، دیگر گذشته است.
6- اگر چه سخن چینان، باعث کدورت و دلتنگی شده اند اما در میان
دوستان، چنانچه کلام ناپسندی رد و بدل شد، اهمیتی ندارد.
7- ای نصیحتگو، اگر حافظ از خانقاه رفت بر او خرده مگیر، چگونه
می توانی پای آزاده ای را ببندی؟ اگر بجایی می رود جای سرزنش
چیست؟شرح غزل : 
1- ساقی، ساغری شراب بیاور که ماه رمضان رفت و قدح شراب بده که زمان شهرت و آوازه ریاکاران گذشت.
 2- عمر عزیزمان سپری شد بیا عمری را که بی وجود مینا و می گذشت تلافی کنیم.
 3- مرا آنچنان مست کن که از مستی ندانم که در عالم خیال، چه کسی آمد و چه کسی رفت.
 4- در آرزوی آنکه یک جرعه از جام محبت تو به ما رسد در سکوی میخانه، هر صبح و شام برای سلامتی ات دعا میکنم.
5-دل من مرده بود اما همین که بویی از نسیم باده اش به مشام رفت، زندگی دوباره یافتم.
 6- زاهد ریایی به سبب غرورش، راه زندگی را به سلامت طی نکرد اما قلندر وارسته به سبب نیاز واقعیاش به بهشت جاودان رفت.
7- آن نقدینه دلی که داشتم صرف خریدن شراب بود، این نقد، ناخالص و  تقلبی بود به همین سبب در کار حرام صرف شد.
8- تا کی می توان همچون عود در گرمای توبه سوخت. پس می بده زیرا که عمر ما در این اندیشه ناپخته به باطل گذشت.
9- دیگر به حافظ پند مده زیرا که گمگشته ای که باده خالص معرفت
نوشیده باشد، دیگر به راه اصلی دست نخواهد یافت.شرح غزل :
1- از لب لعل یار، شربتی نچشیدیم، و چهره زیبای چون ماه او را سیر
ندیدیم که رفت.
 2- گویا او از هم‌صحبتی با ما سخت به تنگ آمده بود که بار سفر را بست و ما به گرد او نرسیدیم و رفت.
3- ما برای نصر او سورة فاتحه و دعای حرز یمانی خواندیم و به دنبالش
سورۂ اخلاص را دیدیم اما باز هم او رفت.
 4- ما را فریب دادند که از کنار ما میگذری، دیدی که ما چگونه این فریب را پذیرفتیم اما او رفت؟
5-یار خرامان به چمن زیبایی و لطافت پا نهاد و ما در گلستان وصال او نرمک نرمک گام ننهادیم و او رفت.
6- تمام شب را چون حافظ ناله و افغان کردیم که ای افسوس که ما فرصت وداع نیافتیم و او رفت.شرح غزل :
 1- ساقی بیا زیرا که معشوق پرده از چهره انداخت و چراغ محفل خلوت نشینان را روشن کرد.
 2- آن چهره فروزان دوباره افروخته تر شد و پیر کهنسال دوباره جوانی را از سر گرفت.
 3- عشق چنان کرشمه و ناز کرد که فتوی دهنده نیز گمراه شد و دوست چنان لطفی نمود که دشمن از ما پرهیز کرد.
4- امان از آن کلام شیرین فسون‌کارت که گویی دهان چون پسته تو، کلام
را با شکر آمیخت.
5-آن بار اندوهی که خاطر ما را افسرده کرده بود، خداوند عیسی دمی
فرستاد و آن بار غم را از دل ما برداشت.
6- هر بلند بالایی که غرور زیبایی به ماه و خورشید می فروخت هنگامی که تو آمدی، خجل شد و دنبال کار دیگری رفت. 
7- از قصه عشق، در هفت گنبد آسمان صدا پیچیده است اما کوته نظر نادان این قصه و سخن را ناچیز دانست.
8- حافظ تو این سخن سرابی را از چه کسی آموخته ای که از اقبال بلند تو، سخنت را چون دعایی در میان انگشتر طلا قرار داد.شرح غزل :
 1- زیبایی تو همراه با نمکین بودن چهره ات سراسر گیتی را گرفت، بله با اتحاد می توان جهان را تسخیر کرد.
 2- شمع می خواست تا راز خلوت نشینان را فاش کند، سپاس خدای را که راز دلش با زبانش گره خورد.
3- از این سوز نهان عشق که در سینه من جای دارد، خورشید به مانند شعله ای ناچیز است که در آسمان جای گرفته است.
 4- گل می خواست که از خود دم زده و بگوید که همرنگ و هم بوی دوست است اما باد صبا، از غیرت خود. او را ناگزیر خاموش کرد.
5- من چون پرگاری، آسوده در کنار حرکت می کردم اما چرخ زمانه مرا چون نقطه مرکزی، عاقبت محصور کرد.
6- آن زمانی اشتیاق نوشیدن جامی باده خرمن هستی مرا که آتشی سرخ
از پرتو چهره یار بر آن افتاد.
7- از این آشوب‌هایی که این اواخر، زمانه را در بر گرفته آنقدر آشفته ام که
تصمیم دارم به کوی می فروشان رفته و گرد از آستین بیفشانم.
8- می بنوش زیرا که هر کس عاقبت جهان را دیده، از غم رها می شود و پیمانه گرانسنگ باده را در دست می گیرد.
9- بر گلبرگهای گل، با خون شقایق چنین نوشته اند که هر کس که کار
آزموده شد باده ارغوانی می نوشد. 
10- حافظ، حال که از شعر تو، لطافت می تراود، حسود چگونه می تواند بر آن خرده بگیرد؟شرح غزل :
 1- از پیر کنعان يعقوب کلامی دلنشین شنیده ام که می گفت: آنچه که جدایی از بار بر سر ما می آورد را نمی توان بیان کرد.
 2- داستان هراس انگیز روز قیامت که واعظ شهر گفت، کنایه ناچیزی از
روزگار جدایی است.
 3- من، نشانی یار سفر کرده ام را دوباره از چه کسی بپرسم زیرا آنچه که نامه بر باد صبا گفت، تماما سخنانی آشفته و پریشان بود.
 4- افسوس که آن یار زیبا‌روی نامهربان و مهر بریده من چه ساده و آسان، تصمیم به ترک ه‌مصحبتی با یاران خود را گرفت.
5-من در این غم، به مقام رضایت رسید دام و بعد از این ستم رقیب را شکر میکنم زیرا که دلم به رنج تو خو گرفته و از درمان صرف نظر کرده
است.
6-کشاورز کهنسال گفت که تخم خوشدلی این است که غم قدیمی و کهنه خود را با خوردن شراب کهنه، فراموش کنید.
 7- آرزوهای بیهوده در دل مپرور اگر چه روزگار به ظاهر بر وفق مراد باشد، زیرا که این سخن را باد چون ضرب المثلی به حضرت سلیمان گفت:
8- به فرصتی که آسمان در اختیارت می دهد فريفته مشو، چه کسی به تو
خبر داده که این پیر فلک، از افسون و نیرنگ دست برداشته است؟
 9- از چون و چرا سخن مگو زیرا که بنده نیکبخت کسی است که هر آنچه را که خداوند به او گفت، قبول کرد.
 10- چه کسی گفته است که حافظ از اندیشه عشق تو رویگردان شده؟ من که این را نگفته ام و حتما آن کسی که گفته بر من دروغ بسته است.شرح غزل :
1- پروردگارا، کاری کن که بارم از سفر به سلامت بازگردد و مرا از
سرزنش ملامتگران رها سازد.
2- غبار راه بار سفر کرده ام را برایم بیاور بدت تا دیده جهان بینم را جایگاه اقامت آن خاک کنم.
 3- فریاد از این بخت که آن خال و خط و گیسو و چهره و رخسار و قامت
یار راه را از همه سو بر من بستند.
4- امروز که تو به من دسترسی داری به من لطفی کن زیرا فردا که بمیرم، اشک پشیمانی، سودی ندارد.
5- تو که با نوشته ها و بیانت، از عشق دم میزنی، ما با تو حرفی نداریم،
برو به خیر و سلامت
6-ای مسکین فقیر، از زخم شمشیر دوستان ناله مکن زیرا آنان کسانی اند
که پس از کشتن، از کشته خویش، تاوان و غرامت می طلبند.
 7- به دلق ریایی خود آتش بزن زیرا که خم ابروی ساقی، کنج محراب عبادت را هم ویران می کند.
8-هرگز مباد که من از ستم تو ناله سر دهم زیرا که جور و ظلم خوبان همه
لطف و بخشندگی است.
9- حافظ گفتگو از گیسوی تو را کوتاه نمی کند چرا که این رشته تا روز
رستاخیز پیوستگی دارد.شرح غزل :
 1- ای پیغامبر باد صبا تو را به سرزمین سبا می فرستم، ببین که تو را از اینجا به چه جای دوری می فرستم. 
2- دریغ است که پرنده ای چون تو در این سرای پر غم زندگی کند پس تو را از اینجا به آشیانه وفای محبوب می فرستم.
 3- در راه و مسیر عشق، دوری و نزدیکی مهم نیست زیرا من، تو را آشکارا می بینم و برایت دعا میکنم.
 4- هر صبح و شب، کاروانی از دعای خیر هنگام وزیدن باد شمال و باد صبا برایت می فرستم.
5- برای آنکه لشکر غم تو، سرزمین دلم را خراب نکند، جان گرامی ام را به گروگان به نزدت می فرستم.
 6- ای کسی که از برابر چشمان ما دور شدی و با دل همنشین گشتی، تو را دعا می کنم و برایت درود و ستایش می فرستم.
 7- در چهره خود، آفرینش خدا را تماشا کن چرا که چهره تو آیینه ای است که جلوه گاه یزدان است.
8- برای آنکه نوازندگان تو را از شوق من آگاه کنند، من ترانه و غزل را
همراه ساز و آهنگ می فرستم.
 9- ساقی بیا و باده بیاور زیرا که آواز دهنده ای از غیب این مژده را به من داد که اگر درد را تحمل کنی، برایت دوا می فرستم. 
10- حافظ، ترانه محفل تو یاد آوری نیکو از تو است پس عجله به خرج بدهد زیرا که برایت اسب و قبا می فرستم تا آماده آمدن شوی.


شرح غزل :
 1- ای دور شده از برابر دیدگانم، تو را به امان خدا میسپارم و اگرچه جانم را سوختی اما من از دل و جان تو را دوست دارم.
 2- تا زمانی که جامه مرگ نپوشیده و زیر خاک نروم، باور نکن که دست از طلب تو بردارم.
 3- اگر محراب ابروی خود را به من نشان دهی تا سحرگاهان دست به دعا بر می دارم و بر گردنت حمایل می کنم.
 4- اگر باید به نزد هاروت بابلی بروم، می روم و صد شیوه سحر و نیرنگ می آموزم تا تو را به نزد خود آورم.
5- ای طبیب بی‌وفای دل، آرزو دارم که پیش مرگت شوم پس از این بیمار سراغی بگیر زیرا چشم به راه توام.
6-صد چشمه اشک از دیدگانم روان کرده ام به آرزوی اینکه دانه مهر و
محبت در دلت بکارم.
 7- من سپاسگزار خنجر ناز و غمزه یارم که بالاخره خون مرا ریخت و از غم عشق آسوده ام کرد.
8- من همیشه می گریم و مقصودم از این گریه چون سیل، کاشتن تخم محبت در دل تو است.
 9- از لطف و بخشش خود مرا اجازه ای فرما تا از سوز دلم، لحظه به لحظه در پایت، اشک از دیده ببارم.
 10- حافظ، باده نوشی و شاهد بازی و بی قیدی درخور و شایسته تر نیست با اینهمه تمامی این کارها را انجام می دهی و باز تو را به خود وامی گذارم.شرح غزل :
1- ای فرمانروای دل من چه زیبا راه می روی که قربان سراپايت شوم و
چه با ناز روان می شوی که پیش قامت موزونت جان بدهم. 
2- تو پرسیدی که چه زمانی زیر قدم من جان می سپاری، چرا عجله میکنی؟ تقاضای تو مطلوب است پس پیش از تقاضایت برایت می میرم.
 3- من عاشقی خمار آلوده و دور از پارم، معشوق و ساقی من کجاست؟ بگو که با ناز بیاید تا در پیش قامت بلند بالایش بمیرم.
 4- به آنکسی که عمری را از عشق او بیمارم بگوید که نگاهی به من اندازد تا پیش چشمان شهلایش بمیرم.
5-گفته ای که لب چون یاقوتم هم درد می بخشد و هم دوا، من گاه برای دردت و گاه برای مداوایت می میرم.
6- چه زیبا و با ناز راه می روی، چشم بد از تو دور باد، من در سر این خیال را می پرورانم که در قدمت جان بسپارم.
7- اگر چه حافظ در خلوت وصال تو راهی ندارد اما ای کسی که همه
جایت دلپذیر است. پیش تمام وجود تو، جان نثار میکنم.شرح غزل :
 1- این چه مهربانی عظیمی بود که ناگهان تراوش قلم تو، حق بندگی ما را
به پیشگاه سخاوت تر عرضه کرد.
2- جواب سلام مرا با نوک قلمت نوشته ای ای کسی که کارگاه زمانه بی نام و نشانت مباد.
3- من عاشق نمی گویم که به اشتباه از من یاد کردی زیرا که نمی توان اشتباه را از قلم تو به حساب عقل و خرد گذاشت.
 4- به شکرانه این توفیق و اقبال که بخت جاودانه تو را عزیز و محترم شمرد، مرا خوار مگردان.
5- بیا که می خواهم با سر زلفت پیمان ببندم که اگر سرم هم برود آن را از
زیر پایت برندارم.
6- بالاخره زمانی از حال دل ما آگاهی می یابی اما آن وقت، زمانی است که دیگر لاله از خاک کشتگان غم عشق تو می روید.
7- آنگاه که آب حیات را از جام جمشید به تو می دهند جان تشنه ما را نیز با جرعه ای، سیراب کن.
8-ای باد صبای عیسی نفس، اوقاتت همیشه خوش باد زیرا که جان خسته و ناتوان حافظ با نفس تو، زنده و سرحال گشت.شرح غزل :
 1- از آن یار دلنواز سپاسی دارم همراه با شکایت، تو اگر نکته عشق را می دانی، این حکایت را خوب بشنو.
2- هر خدمتی که به جانان کردم، نه مزد گرفتم و نه منتی گذاشتم اما خدایا هیچ کس را سرور بی توجهی نصیحت مکن.
 3- به وارستگان تشنه لب، کسی جرعه ای آب نداد گویا قدر دانندگان از این سرزمین رفته اند.
 4- ای دل در زلف چون کمند یار مپیچ زیرا در آنجا سرهای بریده بسیاری را بینی که گناه و جنایت مرتکب نشده‌اند.
5- چشمت با غمزه هایش خون ما را خورد و تو این کار را می پسندی، ای جان من، شایسته نیست که از قاتل خونریز حمایت کنی.
6- در این شب تاریک هجران، راه مقصود و وصال را گم کرده ام، ای ستاره هدایتگر، تو از گوشهای بیرون بیا و مرا راهنمایی کن.
 7- از هر سویی که رفتم تنها بر وحشتم افزوده شد، امان از این بیابان و این راه بی سرانجام.
8-ای آفتاب زیبارویان، وجودم از عشق در جوشش است، ساعتی حمایتم کن و مرا در سایه خود پناه بده.
 9- چگونه می توان برای این راه پایانی متصور شد زیرا که در همین ابتدای راه، بیش از صد هزار منزل وجود دارد. 
10- هر چند که آبرویم را بردی اما از درت رویگردان نخواهم شد، جور از دوست دلپذیر تر از رعایت دشمن است.
11- باید عشق به فریادت برسد اگر بتوانی همچون حافظ، قرآن را با چهارده روایت از حفظ بخوانی.شرح غزل :
 1- نسیم خوشبوی گیسوان مجعدت، هر لحظه مرا مست میکند و افسون
چشمان فریبکارت، هر لحظه مرا ویران و از خود بیخود می سازد.
2- پس از این همه صبوری خدایا می توان شبی را دید که شمع دیده خود را در محراب ابروی تو روشن کنیم؟
 3- سیاهی صفحه چشم خود را از آن رو گرامی می دارم که جانم نسخه ای از نقش خال سیاه تو است.
4- تو اگر می خواهی که دنیا را تا جاودانه، همیشه آراسته نگاه داری، به باد صبا بگو بیاید و روبند را از چهره ات بردارد.
5- اگر می خواهی که آئین نابودی را در دنیا از بین ببری، موهایت را
افشان کن تا از سر هر موی آن هزاران جان فرو ریزد.
6- من و باد صبا هر دو مسکین و سرگردان و بی حاصل هستیم، من از جادوی چشم مست و خمار تو و باد صبا از بوی خوش گیسویت.
 7- آفرین بر همت حافظ باد که از دنیا و آخرت هیچ چیز به نظرش نمی آید مگر خاک سر کوی تو.شرح غزل :
 1- به دادم برسید که دردم درمانی ندارد و فراق و دوری ام پایانی. 
2- دل و دین ما را برده اند و قصد کشتن ما را کرده اند. از ستم نیکان و خوبان، به دادم برسید. 
3- به فریادم برسید که این دلستانندگان بوسه می دهند و به ازای آن جان
را طلب می کنند.
 4- به فریادم برسید که این سیاه‌دلان خون ما را ریختند، ای مسلمانان علاج این کار چیست؟ 
5- به فریادم برسید که اینک همچون حافظ شبانه روز بی تاب شدم و
همیشه در تب و تاب و گریانم.شرح غزل :
 1- تو بر سر زیبارویان کشور چون تاجی قرار گرفته ای و اگر همه دلبران تاج زیبایی را به تو دهند، سزاوار است. 
2- چشمان گستاخ تو ختا و حبشه را بر هم زده اند و ما چین و هند برای چین و شکن گیسویت، باج و خراج داده اند.
 3- سپیدی چهره تو چون چهره خورشید، روشن و تابناک است و سیاهی گیسوان مشکین تو، چون تاریکی شب ظلمت است.
 4- دهان چون عسل تو، به آب حیات رونق بخشیده و لب چون قندت، رونق نبات مصر را شکسته است. 
5- من از درد عشق تو، حقیقتا شفایی نمی یابم زیرا که ای جانان از سوی
تو علاجی برای درد دل ما نمی رسد.
 6- چرا ای عزیز من، دل مرا با بی رحمیات میشکنی، این دل ضعيف من از شدت نازکی چون شیشه شده است.
 7- لب تو چون خضر است، دهانت سرچشمه آب حیات، قامت تو چون سرو و کمرت از نازکی و باریکی چون تار مویی و سینه ات از سپیدی چون عاج است.
8- عشق پادشاهی چون تو در دل حافظ افتاده است، ای کاش من کمترین ذرة غبار درگاه تو بودمشرح غزل :
 1- اگر در آئین تو، خون عاشق ریختن حلال و جایز است. مصلحت و خیر
همه ما همان است که خیر و نیکی تو است.
2- سیاهی گیسوی مشکینت، آفریننده تاریکی است و سفیدی چهره‌ی چون
ماه تو، شکافنده صبح روشن. 
3- از چین و شکن گیسوی چون کمند تو کسی رهایی نیافت، از آن کمان ابرو و تیر نگاهت چه کسی رستگاری می یابد؟
 4- از چشمانم، در کنارم، چشمه اشک روان شده که هیچ کشتیبانی در آن شنا نخواهد کرد.
5- لب تو چون آب زندگانی، نیروبخش جان است که به واسطه آن، وجود خاکی ما به دعای شبانگاه مشغول شده است.
6- لب تو بالاخره پس از عجز و لابه بسیار، بوسه ای داد و من پس از اصرار بسیار زیاد به آرزوی دلم رسیدم. 
7- همیشه و تا زمانی که شام و بامداد به هم متصل هستند، دعا برای
سلامتی تو، ورد زبان عاشقانت است.
8- پارسایی و توجه و پرهیزکاری از ما مطلب، زیرا از بین وارستگان و عاشقان و دلباختگان کسی به خیر و نیکی نرسید.شرح غزل :
 1- دل من در هوای عشق دیدار فرخ چون زلف او آشفته و پریشان است.
2- بجز گیسوی مشکین و سیاه او، هیچکس از چهره فرخ بهره مند نشد.
 3- آن گیسوی سیاه او بسیار خوشبخت است که همیشه همراز و همنشین
فرخ است.
 4- اگر سرو آزاد و بلند بالا، قامت دلجوی فرخ را ببیند، چون بید، لرزان و
هراسان می شود.
5-ای ساقی، جام شراب ارغوانی را به یاد چشمان افسونگر محبوبم فرخ
به من بده.
 6- قامتم همواره از غم دوری از فرخ، همچون ابروی او، کمانی و دوتا شده است. 
7- بوی خوش گیسوی عنبرین فرخ، نسیم مشک تاتاری را شرمسار ساخت.
8- هر کس هوای کسی را در دل می پروراند و میل دل من به سوی فرخ است.
9- من برده و غلام همت بلند کسی هستم که همچون حافظ، بنده و غلام
زرخرید فرخ باشد.شرح غزل :
 1- دیشب پیر می فروش ما - که بادش به نیکی باد - گفت که شراب بنوش تا غم دل را فراموش کنی.
 2- به او گفتم، باده نوشی، آبرو و ناموس مرا به باد می دهد اما او گفت
سخنم را بپذیر و بگذار هر چه می خواهد شود، بشود. 
3- بالاخره سود و زیان و سرمایه را از دست خواهی داد، پس با نتیجه تمام این معاملات، نه شاد شو و نه غمگین. 
4- در جایگاهی که تخت سلیمان با آن همه عظمت به باد فنا می رود، اگر تو به زندگی دنیا که هیچ است دل ببندی، چیزی جز باد در دست نخواهی
داشت.
5- حافظ اگر از پند نصیحتگران، ملول و دل آزرده شده ای، دیگر داستان را مختصر می کنیم که ان شاء الله عمرت طولانی باد.



















شرح غزل : 
1- نوشیدن شراب و نشاط پنهانی چیست؟ کاری ناپایدار و سست. ما به جمع وارستگان پیوستیم، هر چه باداباد.
 2- گره غم را از دلت باز کن و از اسرار آسمان چیزی یاد مکن زیرا که اندیشه هیچ مهندسی نتوانست به گره ناگشودۀ آسمان دست یابد.
 3- از دگرگونیهای روزگار تعجب مکن زیرا زمانه از این نوع افسون هزاران هزار خاطره دارد.
4- جام شراب را با احترام بگیر زیرا ترکیب خاک آن از کاسه سر جمشید و بهمن و کیقباد شاهان باستان است.
5- چه کسی میداند که کیکاووس و شاهان کیانی کجا رفتند و چه کسی آگاه است که تخت جمشید چگونه به باد رفت و نابود شد؟
6- هنوز هم می بینم از خون چشمان فرهاد در حسرت لب شیرین، لاله های
سرخ از زمین می روید.
 7- شاید که لاله، به بی‌وفایی روزگار آگاه است که از زمان زادن و رویش تا پژمردن، لحظه ای ساغر شراب را بر زمین نگذاشت.
8- شتاب کن و بیا تا لحظه ای از نوشیدن شراب مست و خراب شویم شاید
که به گنج وصال یار در خراب آباد دنیا دست پیدا کنیم.
 9- نسیم روح نواز باغ مصلا و رود رکناباد، اجازه گشت و سفر را به من نمی دهند.
 10- همچون حافظ همراه با شنیدن ناله و نوای چنگ، جام شراب در دست بگیر زیرا که شادی خاطر را بر تارهای ابریشمی چنگ بسته اند.شرح غزل :
 1- دیشب باد از احوال بار سفر کرده مرا باخبر کرد من نیز به مژدگانی دل خود را به باد می سپارم، هر چه پیش آید خوش آید.
 2- کارم به آنجا رسیده که شبها آذر درخشنده و شرار سینه را و هر بامداد، آه سرد را همراز خود سازم.
 3- در چین و شکن گیسوی تو، دل بی پروای من، هرگز نگفت که از سینه تو که مسكن خو گرفته من است، یاد باد.
 4- اینک ارزش پند عزیزان را فهمیدم، خدایا روان پندگوی ما را تو شاد گردان 
5-هرگاه که در چمن بند قبای غنچه گل توسط باد باز می شد و گل میشکفت، دلم از یاد تو، غرق خون می شد.
6- پیکر ناتوان من از دست رفته بود که ناگاه باد صبحگاهان بوی وصل تو آورد و مرا جان دوباره داد.
 7- حافظ، سرشت پاکت، تو را به مرادت می رساند، جانها به قربان انسانهای نیکونهاد باد.شرح غزل :
1- امروز رسیدن عاشقان و معشوقان به هم و آن روزگار وصال یاد باد.
 2- دهانم از تلخی و اندوه چون زهر شده است، آوای نوشانوش میگساران یاد باد. 
3- اگر چه باران از یاد من آسوده خاطرند اما من هزاران بار ایشان را به یاد می آورم.
 4- من به بند و بلای فراموشی یاران گرفتار شدم اما تلاش آنانکه حق دوستی را بجا می آورند، فراموش مباد.
5- اگر چه از چشمانم، صد رود اشک پیوسته جاری است با این حال
زاینده رود و باغ کاران اصفهان هرگز فراموش مباد. 
6- افسوس که حافظ بعد از این راز خود را ناگفته خواهد گذاشت، باد محرمان اسرار بخیر باد.شرح غزل :
1- امید که چهره ات روشنی بخش هر دیده شود و از زیبایی، چهره خوبت،
زیباتر شود.
 2- دل پادشاهان عالم زیر سایه گیسوی تو باد که گویی شهپر شاهین است.
3- آنکس که اسیر گیسوی تو نباشد، همچون زلفت، آشفته و پریشان حال باد.
4- آن دل که عاشق سیمای تو نباشد، همیشه در خون جگر غرق باد. 
5- ای معشوق من، آنگاه که کرشمه تو تیر عشق می افکند، دل خسته من سپر آن باد.
6- آنگاه که لب شیرینت بوسه ای به من میبخشد، کام جان من از آن
شیرین تر باد.
7. من هر لحظه به واسطه تو عشق تازه ای می یابم پس تو را هر ساعت،
زیبایی تازه‌ای باد. 
8-حافظ از جان و دل مشتاق روی تو است، تو هم به حال مشتاقان خودت نظری بیفکن.شرح غزل :
 1- درویش اگر که باده عشق را به اندازه بنوشد گوارایش باد وگرنه باید
اندیشه عشق را فراموش کند.
 2- کسی که می تواند یک جرعه شراب کمتر بنوشد، امید که بتواند دست در گردن محبوب زیبا آورد.
 3- پیر روشندل ما گفت که خامه آفرینش هیچ اشتباهی مرتکب نشده است، آفرین بر دیدۂ پاک بین و خطا پوشاننده او باد 
4- افراسیاب که به گفتار سخن چینان مدعی گوش می دهد
باید از دادخواهی خون سیاوش حیا کند.
5-اگر چه یار از سر بزرگی و غرور با من مسکین سخنی نگفت اما جانم به قربان دهان شیرین و خاموش او باد.
6- چشمم آینه دار سبز؛ عذار و خال اوست، امید که لبم نیز بوسه دهنده بر
شانه و سینه اش باشد.
7- اگر چشمان خمار آلود و نوازشگر و مردمدار او، خون عاشقان را در
قدح ریخته و بنوشد، گوارایش باد.
8-حافظ به سبب چاکری و غلامی تو در جهان شهره شد امید که همیشه نشان غلامی گیسوی تو در گوشش باشد.شرح غزل :
 1- امید که تن تو به نوازش و تیمار طبیبان نیازمند و پیکر ضعیف و ظریفت، رنجه آسیب و گزند نگردد.
 2- سلامت تمامی آفاق دنیا در تندرستی توست، امیدوارم که به هیچ علت و دلیلی، وجودت دچار درد نگردد. 
3- زیبایی ظاهر و باطن در پناه تندرستی تو است، امید دارم که هرگز ظاهرت افسرده و درونت غمزده نباشد.
4- هنگامی که باد خزان برای تاراج به این چمن می آید امید که راه او به سوی قامت بلند چون سرو تو نیفتد. 
5- آرزو می کنم در آنجایی که زیبایی تو، به جلوه در می آید، بدبین و بدپسند، فرصت بدگویی نیابد.
6-هر کس که چهره چون ماه تو را با چشم بد پسند ببیند باید در آتش
سوزان خشم تر، چون اسپند بسوزد.
 7- از سخنان شیرین و شکرین حافظ شفای درد خود را بطلب، امیدوارم که به درمان توسط گلاب و قند نیازی پیدا نکنی.شرح غزل :
1- زیبایی تو همیشه بیشتر شود و سرخی و طراوت چهره لاله سانت
همیشگی باشد.
 2- اندیشه عشق تو در سر ما هر روز بیش از روز قبل شود. 
3- هر سرو بلند قامتی که به چمن می آید، در پیش بالای بلند تر سرنگون باد
4- چشمی که فریفته تو نباشد چون قطره های اشک آغشته به خون دل باد
5- چشم تو برای دلربایی کردن، در جادو، صاحب فريبها و افسونها باد .
6- هر جا دلی در غم عشق تو وجود دارد پیوسته بی صبر و آرامش و بی‌سکینه باد. 
7- قد و قامت همه دلربایان دنیا در پیش نامت چون الف کشیده تو،خمیده چون «نون» باد.
8- آن دلی که عشقی از تو در خود ندارد از گروه مشتاقان وصل تو دور
باد.
9- لب تو که عین جان حافظ است دور از لب نامردمان فرومایه باد.شرح غزل :
 1- پادشاها، گوی آسمان، سرگردان چوگان تو و پهنه هستی و دنیا، جولانگاه و میدان بازی تو باد.
2- گیسوی ملکه پیروزی، واله و دیوانه پرچم فتح تو است، دیده گشایش جاودانی، دلباخته تاخت و تاز تو باد.
 3- امیدوارم که عطارد دبیر که مشغول نگاشتن توصیفات شکوه و جلال و عقل کل و مجمع خردهایت است، همواره طغرانویس دفترهای تو باشد. 
4- قد چون سرو تو باعث خواری جلوه گری درخت طوبی شد، پهنه بوستان تو مایه رشک بهشت برین باد.
5- نه تنها حیوانات و گیاهان و جمادات، بلکه هر آنچه در عالم غیب و
ملکوت نیز هست، تحت فرمان تو باد.شرح غزل :
 1- زمانی طولانی می گذرد که محبوبم برایم پیامی نفرستاده، سلامی ننوشته و نامهای گسیل نکرده است.
 2- اگرچه تاکنون صد نامه برایش فرستاده ام اما آن فرمانروای سواران، قاصدی به سویم نفرستاده و سلامی نرسانده است.
 3- او به سوی من دیوانه خر و از عقل دور مانده، پیکی آهو رفتار و تیزگام
نفرستاد.
 4- او می دانست که مرغ دل از دستم فرار میکند با این همه از آن خط زیبای به هم پیوسته اش، دامی برای دلم بوجود نیاورد.
5- فریاد از آن سانی شیرین لب سرمستم باد که با وجودی که می دانست
خمار آلوده ام اما ساغری شراب برایم نفرستاد.
6- هر چند که ادعا کردم من صاحب کرامات و مقاماتی در سلوک هستم،
اما او هیچ خبری از هیچ جا برایم نیاورد.
 7- حافظ تو در حفظ ادب بکوش زیرا که قابل سرزنش نیست اگر پادشاهی برای غلامی، پیامی نفرستاد.شرح غزل :
 1- هنگام پیری، عشق دوران جوانی به سرم افتاد و آن راز عشق را که در دل پنهان کرده بودم برملا شد.
 2- از طریق نگاه، مرغ دلم، راه آسمان را در پیش گرفت، ای چشم نگاه کن که دل به دام چه کسی افتاده است.
 3-افسوس که از آن آهوی سیاه چشم مشکین، مانند نافه، خون دل زیادی بر جگرم ریخت.
4- هر نافه خوشبویی که در دست نسیم سحرگاهان افتاد، به واسطه خاک خوشبوی سر کوی شما بود.
5- آنگاه که مژگان تو شمشیر عالمگیر خود را بکشد، دل آگاهان بسیاری
کشته شده و کشته ها روی هم خواهند افتاد.
6- ما در این سرای جزا‌دهنده، تجربه بسیار آموختیم و دانستیم که هر کس
با درد نوشان بستیزد، نابود خواهد شد.
7- اگر سنگ سیاه جان خود را هم فدا کند باز لعل و گوهر نخواهد شد زیرا
اگر کسی از اصل بد باشد، نمی تواند با سرشت واقعی خود کاری کند.
8- حافظ که سرگیسوی زیبارویان هدایتگر و دستگیرش بود، عاشقی چابک بوده که اکنون با سر به زمین افتاده است.









شرح غزل :
 1- آنگاه که پرتو چهره تو بر شیشه جام افتاد، عارف از لرزش شراب، به طمع خام وصال افتاد.
 2- زمانی که زیبایی چهره تو، تنها یک جلوه بر آینه انداخت، این همه تصویر در آینه خیالات موهوم افتاد. 
3- این همه عکس که در شراب افتاده و نقشهای متضادی دارد تنها
انعکاس یک فروغ از چهره ساتی است که در جام افتاده است. 
4- غیرت و حمیت عشق، زبان همه برگزیدگان را برید اما معلوم نیست که سر غم عشق او چگونه در دهان مردم افتاد.
5- من به اراده خودم از مسجد به میخانه نرفتم بلکه این تقدیر من از روز ازل نتیجه اش و سرانجامش معلوم بود.
6- هر آنکس داخل دایره گردش زمانه می افتد چه می تواند بکند جز آنکه
چون پرگار، به چرخیدن ادامه ندهد. 
7- دل که در چاه زنخ تو افتاده بود به خم گیسوی تو آویخت، افسوس که از چاله ای کوچک چگونه به دام افتاد.
8- ای خواجه اینگونه شد که تو مرا در صومعه هرگز دوباره باز نمی بینی زیرا سروکارم با روی ساقی و لب جام شراب افتاده است.
9- باید که رقص کنان به زیر شمشیر غم عشق او رفت زیرا آنکس که به
دست او کشته شد، عاقبتی خوش خواهد یافت. 
10- یار هر لحظه با من دلسوخته، نظر لطف دیگری دارد، ببین که این گدا چگونه شایسته بخشش او شده است. 
11- تمامی صوفیان، باده نوش و زیباپسند هستند اما از میان آنها تنها حافظ دلسوخته بدنام شده است.شرح غزل :
 1- آنکسی که چهره تو را چون گل سرخ و نسرین، سرخ و سفید کرد حتما می تواند به من در مانده هم صبر و آرامش بدهد.
 2- آنکسی که به گیسوی تو آئین ظلم آموخت می تواند با کرم و بخشش خود حق من غمدیده را به من بازگرداند.
3- من از آن روز که فرهاد، عنان دل عاشق خود را به لب شیرین سپرد، از
او قطع امید کردم. 
4- اگر گنج زری وجود ندارد، گوشه قناعت هنوز باقی است و آنکسی که به پادشاهان گنج عطا کرد به گدایان نیز می تواند قناعت عطا کند.
5- دنیا به ظاهر عروس زیبایی است، اما هر کس بخواهد که به او بپیوندد
باید عمر خودش را به عنوان مهریه تقدیم کند.
6- من از این پس در کنار جوی، دست به دامان سرو خواهم برد بویژه اکنون که باد صبا، مژدۂ آمدن فروردین را داده است.
 7- ای خواجه قوام الدین فریاد که در ندیدن رویت، دل حافظ در دستان اندوه زمانه، پرخون شد.شرح غزل :
 1- دیشب بنفشه، با گل سرخ سخن می گفت و نشانی درستی داد که زلف فلان کس مرا در جهان به تب و تاب انداخت. 
2- دلم گنجینه اسرار زیادی بود اما دست تقدیر و سرنوشت در آن را بست و کلیدش را به محبوبی دلستان سپرد. 
3- من به آستانه تو، شکسته و خمیده آمدم زیرا که طبيب، داروی شکستگی مرا، مهربانی تو دانست. 
4- آنکس که دست عدل و بخشش او به ناتوانی یاری رساند امید که بدنی سالم، دلی شاد و خاطری آسوده داشته باشد.
5-ای نصیحتگر، برو خود را معالجه کن، شراب و زیباروی شیرین کار، به چه کس زبان می رساند. 
6- یارم از برابر من در مانده، گذشت و با مراقبان خود گفت: افسوس بر حافظ بیچاره که چه سخت جان داد.شرح غزل :
 1- هما نیز از اوج سعادت خود به دام ما می افتد اگر تو از برابر جایگاه ما گذر کنی. 
2- اگر از چهره تو، پرتوی به جام ما بیفتد، من چون حباب، از شادمانی کلاه خود را خواهم انداخت.
 3- آنگاه که ماه آرزوهایم از افق طلوع کند آیا می شود که پرتویی از نورش به بام ما افتد؟
 4- وقتی که باد نمی تواند با بارگاه تو راه یابد چگونه می توانم اجازه و فرصت سلامی داشته باشم؟
5- زمانی که جانم فدای لبت شد با خود گمان می کردم که قطره ای از آب گوارای لبت به دهان ما افتاد.
6- تصویر و خیال گیسوی تو به من گفت که جانت را وسیله قرار مده زیرا که بسیاری چون تو شکار دام ما شده است.
7- با ناامیدی از این درگاه دور مشو و فالی بزن شاید که قرعه بخت و اقبال به نام ما درآید.
8- هرگاه که حافظ از خاک کوی تو سخنی بگوید، بوی خوشی از بوستان جانش به مشام ما می رسد.شرح غزل :
 1- اگر می خواهی که به مراد دل خود برسی، نهال محبت بکار و بیخ درخت دشمنی را از ریشه درآور که موجب رنج و اندوه بسیار می شود. 
2- آنگاه که در میخانه، مهمانی، با وارستگان به احترام رفتار کن زیرا اگر از مستی، خمار شوی، دردسر خواهی گرفت
3- شب مصاحبت با یار را غنیمت بدان زیرا که زمانه پس از ما باز هم گردش خواهد کرد و آسمان باز هم شب و روز فراوان خواهد آورد. 
4- به دل كجاوه دار لیلی تخت روان ماه به فرمان اوست بینداز که از کنار مجنون گذر کند.
5-ای دل آرزو کن که همیشه در بهار عشرت باشی زیرا که در چمن دهر هر ساله نسرین های بی شمار و بلبلان بسیاری می آیند و می روند.
 6- بخاطر خدا به لب شیرینت بگو که با بوسه ای به دل اندوهگینم که با
گیسوی تو پیمان بسته، آرامشی عطا کند.
7- حافظ در ایام پیری از خدا میخواهد که در این باغ هستی، کنار رودی
بنشیند و یار بلند بالایش را در آغوش کشد.شرح غزل :
 1- کسی که زیبایی و سبزه عذار معشوق را تماشا می کند، به راستی که نتیجه و بهره بینایی خود را برده است. 
2- مانند قلم در راه فرمانبرداری از او، سر به اطاعت فرود آورده ایم و برنمیداریم مگر آنکه یار، سر ما را با شمشير جدا کند.
 3- تنها کسی می تواند چون شمع، اجازه وصل تو را داشته باشد که هر لحظه، سرش را زیر شمشیر تو از دست بدهد و سری دیگر برآرد. 
4- کسی می تواند به پای‌بوسی تو دست یابد که چون درگاه پیوسته سر بر در تو نهد. 
5- از زهد ریایی و خشک، دلگیرم، باده ناب کجاست، زیرا که بوی شراب، همیشه دماغ جان مرا تر و تازه می کند.
6- اگر باده هیچ سودی هم برای تو نداشته باشد، همین کافی نیست که
لحظه ای کوتاه تو را از اندیشه های عقل باز می دارد.
 7- کسی که تاکنون پا از مسیر پرهیزگاری بیرون نمی گذاشت ببین که اکنون به قصد رسیدن به میخانه، راه سفر را پیش گرفته است.
8-حافظ دل شکسته خود را که همچون لاله داغ عشقی بر جگر دارد، با
خود به زیر خاک خواهد برد.شرح غزل : 
1- دل ما در دوران جلوه گری روی تو، از باغ و بوستان بی نیاز است زیرا که چون سرو، پایبند عشق است و چون لاله، داغ عشق دارد.
 2- ما سر تسلیم برابر ابروی کمانی کسی فرود نمی آوریم زیرا که دل خلوت نشینان از عالم پرداخته و بی نیاز است.
 3- من از بنفشه در خشم و غضب هستم که پیچ و تاب خود را به زلف یار نسبت می دهد، تو ببین که این سیاه چهره بی ارزش چه خیال خامی در سر
دارد.
 4- با ناز به چمن برو و بین در کنار تخت پادشاهی گل سرخ، لاله چون همنشین و حریف پادشاه است که پیاله‌ای شراب در دست دارد.
5- در این تاریکی مطلق و بیابان پر هراس به کجا می توانم برسم جز آنکه شمع روی فروزان تو بر سر راهم چراغ بگذارد.
6-اگر من و شمع سحرگاهان با هم گریه کنیم سزاوار هستیم زیرا که هر دو
سوختیم و دلبر ما از دل ما فارغ است.
7- اگر من چون ابر بهمن بر چمن هستی بگریم سزاوارم زیرا که آشیان
شادمانی بلبل هزاردستان به دست زاغ افتاده است.
8-دل رنجیده حافظ، آرزو و تصمیم درس عشق را دارد و دیگر اندیشه سیر و تفرج و آرزوی دیدن باغ را ندارد.شرح غزل :
 1- آنکسی که جام معرفت در دست دارد، پادشاهی و شکوه جمشید جاودانه از آن اوست.
 2- آن آب حیاتی را که خضر، زندگانی جاوید از آن بافت در میخانه جستجو کن زیرا که در قدح است.
 3- زمام حیات خود را به جام شراب واگذار کن زیرا رشته زندگی، بواسطه آن، در نظم و ترتیب است.
4- ما ملازم شراب هستیم و زاهدان با پرهیزکاری همراهند، تا ببینیم که یار، به کدام سو میل دارد.
5- در این زمانه، کسی کامروا است که از لب تو ای ساتی، بهره مند است.
6-نرگس تمام آداب مستی را از چشمان زیبای تو قرض گرفته است. 
7- برای دل من، یاد آوری چهره و گیسوی تو، چون دعای صبح و شام
است که بر لب دارد.
8- لبان لعل تو بر سینه مجروح دردمندان عشقت، همیشه نمک حسرت می افشاند.
 9- ای جانان من، در چاه زنخدان تر، چون حافظ، صد غلام اسیر زیبایی هستندشرح غزل :
 1- آن دلی که چون جام جم، اسرار نهان را نمایان می کند، اگر انگشتری
پادشاهی را لحظه ای از دست بدهد، برایش اهمیتی ندارد. 
2- گنجینه دلت را به سبزه عذار و خال چهره‌ی تهی دستان بی فضيلت مده و آن را به دست فرمانروایی صاحب کمال بده که قدر آن را بشناسد
 3- هر درختی نمی توانند که بار ستم پائیز را تحمل کند، من غلام عزم استوار سروی هستم که دارای این پایداری و استواری است. 
4- اینک زمان آن رسیده که هرکس که اندکی سرمایه دارد آن را چون نرگس مستی برای بدست آوردن شادمانی، در پای جام بریزد و خرج کند.
5- اکنون چون گلی باش و سرمایه ات را برای خریدن شراب صرف کن زیرا اگر چنین نکنی عقل کاملت تو را به صد عیب، متهم می کند.
6- هیچ کس از رازهای جهان غیب آگاه نیست پس افسانه مگو، کدام محرم دلی، به سراپرده اسرار غیب، راه یافته است؟ 
7- دلم که ادعا می کرد وارسته و بی تعلق شده است اینک به عطر گیسوی تو صدگونه سر و کار با نسیم سحرگاهی دارد. 
8-من خواسته دلم را از که بجویم در حالی هیچ دلنوازی نیست که دیده عنایت و شیوۂ بخشش داشته باشد.
9- از دلق ریایی حافظ چه سودی می توان برد که ما خدای بی همتا را
خواستیم و او خود بتی برای پرستش دارد.شرح غزل :
 1- دلبری زیبارو دارم که سایبانی از گیسو برگرد چهره و شکوفه رخسارش فرمانی برای ریختن خون شکوفه ارغوان دارد.
 2- سبزۂ خط، چهره تابان چون خورشیدش را پوشانید، خدایا به او زندگی جاوید بخش زیرا زیبایی دائمی دارد.
 3- آنگاه که عاشق میشدم با خود گفتم که گوهر وصال و مراد را بدست آوردم، نمی دانستم که دریای عشق چه خطرها و موجهای خونریزی دارد.
 4- من نمی توانم از تیر نگاهت، جان بدر ببرم زیرا به هر سو که می نگرم، چشمت کمین کرده و تیر مژگان را در کمان ابرو گذاشته است. 
5- آنگاه که از دام گیسو، دل عاشقان خود را چون گرد و غبار بیفشاند به باد صبای سخن چین می گوید که راز ما را پنهان نگاه دار.
 6- جرعه ای از شرابت را بر خاک بریز و از او حال دل را که در خود مدفون کرده بپرس زیرا که داستانهای زیادی از جمشید و کیخسرو دارد.
 7- ای بلبل، اگر گل به رویت بخندد و تبسمی کند، به دام فریبش میافت زیرا که بر وفای گل اعتمادی نیست اگر چه دنیایی زیبایی داشته باشد. 
8- ای بزرگتر محفل، بخاطر خدا داد مرا از او بستان زیرا که با کسی دیگر شراب نوشیده و با من سرسنگین است.
9- اگر فتراک خود را برای شکار می بندی، بخاطر خدا زودتر مرا صید خود کن زیرا که در درنگ، آفات بسیار است و به خواهنده، زیان می رساند. 10- از دیدن قامت چون سرو ، دلپذیرت، چشمان مرا محروم مکن، بلکه آن را در کنار چشمه چشم من بکار زیرا که همیشه جویباری از آن روان
است .
11- از هراس دوری ات مرا نجات بخش اگر به این موضوع امید داری که خدا تو را از چشم بد‌اندیشانت در امان نگاه دارد. 
12- چگونه می توانم از بخت خود شکایت کنم در حالی که آن راهزن آشوبگر. حافظ را با تلخ‌کامی می کشت در حالی که دهان شیرینی داشت.



































شرح غزل :
 1- هر کسی که خاطری آسوده و یاری عزیز دارد، خوشبختی همدم او شد و بخت و اقبال همراهش.
 2- استان عشق، مقامی بسیار بالاتر از عقل دارد و تنها کسی می تواند بر آن درگاه بوسه بزند و راه یابد که جان خود را برای نثار، در کف داشته باشد.
 3- مگر دهان کوچک و شیرین تو، نگین پادشاهی سلیمان است که نقش و
نگار انگشتری لب لعلت، جهان را زیر فرمان خود دارد.
 4- آنگاه که بار هم لب لعل دارد و هم سبزه عذار، به او افتخار میکنم که زیبایی این هر دو را دارد.
5-ای توانگر، به ناتوانان و تهیدستان به حقارت نگاه مکن زیرا گدایان به صدر مجلس عشرت راه دارند.
 6- حال که زنده‌ای و روی زمین راه می روی، قدر و ارزش توانایی را بدان زیرا که روزگار، ناتوانان بسیاری را در زیر خاک دارد.
 7- دعای خیر مستمندان، بلا و آفت را از جان و دل دور می کند. اگر کسی از خرمنی که گدایان خوشه چین در اطراف آن هستند ننگ داشته باشد. خیری نخواهد دید.
8-ای باد صبا، نکته ای از عشق مرا برای آن شاد خوبان بازگو کن زیرا کمترین بنده زرخرید او جمشید و کیخسرو هستند.
9- و اگر او پاسخ داد که عاشق حقیری چون حافظ را نمی خواهد، به او
بگویید که سلطانی باش که همنشین مستمندان است.شرح غزل :
 1- هر آنکسی که ارزش بندگان خدا را حفظ کند، خداوند در تمام احوال
او را از بلا، مصون نگاه می دارد.
 2- من راز و سخن عشق به دوست را مگر به خود او نخواهم گفت زیرا که تنها دوست و محرم اسرار، راز و اسرار دوست را حفظ خواهد کرد. 
3- ای دل چنان زندگی کن که اگر در جایی پایت لغزید، فرشتگان دو دست دعا برداشته و تو را حفظ کنند.
 4- اگر می خواهی که یارت، عهد و پیمان نگسلد تو نیز رشته مودت را محکم نگاه دار تا او نیز رشته محبت را گسسته ندارد.
5-ای باد صبا، اگر دل مرا اسیر در سر زلف یار دیدی با مهربانی به او بگو که جایش را حفظ کند.
6- وقتی به او گفتم دلم را در عشق خود نگاه دار او گفت که از من کاری
برنمی آید، باید که خدا، خود نگاه دارد.
 7- سر و مال و دل و جانم به قربان یاری باد که حق و ارزش همصحبتی مهرآمیز و وفادارانه را نگاه دارد.
8- غبار راه گذر تو کجاست تا حافظ دلداده‌ات کمی از آن را به یادگار از نسیم صبا، نزد خود نگاه دارد.شرح غزل :
 1- رامشگر و نوازنده عشق چه آهنگ و نوای خوشی دارد، هر نغمه ای که می نوازد، بسیار بجا و شایسته است. 
2- گیتی از ناله عاشقان خالی مباد زیرا که آهنگی خوش و آرزویی دل انگیز دارد.
3- اگر چه شیخ شراب نوش مازر و زوری ندارد اما خدایی خوب دارد که به او می بخشد و خطا و گناهش را می پوشاند.
4- دل مرا گرامی بدار زیرا چون مگسی قند لبانت را می ستاید و از زمانی که عاشق شده، شکوه و بخت هما را بدست آورده است
5- پادشاهی که در همسایگی خود گدایی دارد، اگر از حال و احوال او بپرسد، از عدل و انصاف دور نخواهد بود.
6- اشک خونین خود را به طبیبان نشان دادم و آنها گفتند این درد، درد
عشق است و دوایی جانگداز دارد.
 7- از کرشمه چشم خود، ستمگری را میاموز زیرا در مذهب و آئین عشق، هر کار نیکی، ثوابی دارد و هر عملی، مزد و پاداشی.
8- آن زیباروی ترسازاده باده نوش چه کلام نغزی گفت که شراب را به شادی آن یاری بنوش که صفای درونی دارد. 
9- پادشاها، اینک که حافظ که در کنار آستان تو نشسته، فاتحه خوانده
است و از تو، خواستار دعاست.شرح غزل : 
1- آن کسی که مواد معطر از گیسوی خوشبوی او در تب و تاب حسادت است باز با عاشقان خود در کرشمه و پرخاش است.
 2- تو از سر عاشقان کشته در راه خود چون باد، سریع میگذری، چه می توان کرد که معشوق چون عمر است که سرعت و شتاب دارد.
 3- چهره چون ماهش که جلوه خورشید دارد در پشت پرده گیسوانش، چون آفتابی است که بر روی آن را پوشانده است.
 4- چشم من از هر گوشه اش، سیل اشک را روانه کرد تا قامت دلجوی تو تازه تر و شادابتر شود. 
5- اگر چه کرشمه گستاخانه چشم تو، مرا به اشتباه و بی گناه میکشد اما امید که فرصت کافی برای این کار داشته باشد زیرا فکرش درست و دلپذیر است.
6- آب زندگانی اگر این باشد که لب دوست دارد پس واضح است که خضر، به سرابی دست یافته است.
 7- چشم مست تو تصمیم دارد که جگر دل مرا خون کند، او ترکی مست است که قصد کباب کرده است 
8- جان عاشق من از روی تو سئوالی نمی کند، خوشا به حال آن عاشق بیماری که خود از دوست جواب می گیرد.
 9- معشوق کی به سوی دل عاشق توجهی نشان می دهد در حالی که چشم مست و خمارش، در هر گوشه، از پای درافتاده‌ای دارد.شرح غزل :
 1- زیبارو کسی نیست که گیسوانی مشکین و کمری باریک دارد، غلام مهر کسی باش که لطيفه‌ای از حسن دارد. 
2- گرچه راه و رسم فرشته و پری نیکو و دلپذیر است ولی خوبی و نیکویی همان است که معشوق دارد.
 3- ای زیباروی خندان، به چشمه چشم من عنایتی داشته باش زیرا که به امید تو سرشكش روان است.
 4- هیچ کس نمی تواند گوی زیبایی و حسن را از تو ببرد و حتی خورشید نیز با آن همه جلوداش، سواری نیست که در دست عنان اختیار داشته باشد. 5- كلام من آرامش بخش دل تو شد تا بالاخره آن را پذیرفتی، بله گفتار عاشقانه، شیوه خاصی دارد.
 6- خم ابروی تو در شیوۀ تیراندازی خود، بر هر کمانداری چیره شده است.
7- به یقین، هر کسی در مسیر عشق، محرم راز نخواهد بود و هر سالکی به
اندازه اندیشه خود، از عشق گمان و تصویری دارد. 
8-نزد ساکنان میخانه عشق، از کرامات خود دم مزن زیرا هر سخن، زمانی و هر نکته لطیفی، مکانی خاص برای گفتن دارد.
 9- مرغ هوشیار در سبزه زاری که پس از بهار، خزانی دارد، خیمه‌ی اقامت نمی زند.
 10- به مدعی بگو که با لطیفه ها و معماهای خود به حافظ فخر نفروشد زیرا قلم او زبانی شیوا و بیانی بلیغ دارد.شرح غزل :
 1- جان بدون دیدار چهره یار، میل و رغبتی به این دنیا ندارد و هر کس که جانانی ندارد بدرستی که جانی ندارد.
2- من نشان و اثری از آن دلربای خود در هیچ کس ندیدم، حال یا من
خبری از آن ندارم و با او خود نشانی خاص ندارد.
 3- در راه عشق، هر قطره شبنم، گویی صد دریا آتش است، افسوس که این سخن پوشیده، بیش از این شرح و تفصیلی ندارد. 
4- سر منزل آسودگی را نمی توان از دست داد و ترک کرد پس ای ساربان، بار را فروانداز زیرا این راهی که می رویم، پایان و نهایتی ندارد.
5-پیرانی که چون چنگ، قامتی خمیده دارند تو را به خوشگذرانی دعوت می کنند، نصیحت آنها را به گوش بگیر زیرا ضرری نمی بینی.
6-ای دل، آئین زیرکی را از محتسب بیاموز زیرا در حالی که مست است کسی در حق او این شک و گمان را ندارد.
 7- در گوش دل خود، داستان گنج قارون را که زمانه بر باد داد، برگو تا زر و سیم پنهان نکند.
8- حتی اگر شمع، حریف تو باشد، اسرارت را از او پنهان کن زیرا او گستاخی است که سر از تنش جدا شده و زبانش، بندی ندارد و سرت را برملا می سازد. 
9- هیچ کس در دنیا، غلام و بندهای چون حافظ ندارد و علت هم این است که هیچ کس، پادشاهی بزرگوار چون تو ندارد.شرح غزل :
 1- ماه، فروغ و روشنایی چهره تو را ندارد و گل سرخ نیز پیش تو، جلوۂ گیاه ندارد
 2- مأوا و منزل جان من در گوشۂ ابروی تو است، حتی پادشاه نیز، چون من گوشهای خوشتر از این نقطه ندارد.
 3- نمیدانم که آه دل من با چهره تو چه می کند زیرا همچنانکه می دانی آینه، توان پایداری در مقابل آه ندارد.
 4- گستاخی نرگس را نگاه کن که در نزد تو شکفت، آری، بی حیا نمی تواند ادب را رعایت کند. 
5- چشمان سیاهدل و ظالمت را دیدم و فهمیدم تو با این چشمان، بر هیچ آشنایی، رحم نخواهی کرد.
6- ای مرید میخانه، بخاطر شادی آن پیری که خانقاهی ندارد. به من با پیمانه بزرگ، شراب بده. 
7- غصه و اندوه بخور و خاموش و ساکت بنشین زیرا که دل نازک معشوق، طاقت و توان شنیدن فریادهای دادخواه و دادستاننده را ندارد.
8- به هر کسی که به آستان عشق راه نمی یابد بگو برود و با آستین، خون
جگر خود را که از چشمانش سرازیر است. پاک کند.
9- تنها من نیستم که بار ستم گیسوانت را می کشم، چه کسی را می یابی
که داغ گیسوی سیاه تو را بر دل نداشته باشد؟
 10- حافظ اگر به تو سجده کرد بر او خرده مگیر زیرا ای بت زیبارو، کافر عشق، گناهی مرتکب نشده است.شرح غزل : 
1- در این شهر زیبارویی که دل ما را ببرد پیدا نمی کنم، اگر بختم باری دهد، از این شهر، رخت بر خواهم بست و خواهم رفت. 
2- حریفی که نیکو و سر مست باشد کجاست که پیش سخاوت وی، عاشق دلسوخته، از آرزویش، سخنی به میان آورد.
3- ای باغبان، تو را از پاییز عمر نا آگاه می بینم، افسوس بر آن زمانی که باد خزانی، گل زیبای حسن تو را با خود ببرد و نابود سازد.
 4- سارق و دزد زمانه نخوابیده و بیدار است پس از دشمنی او خود را آسوده مپندار زیرا اگر امروز سرمایه حیات تو را نبرده ، فردا خواهد برد.
5- من در خیال خود با این همه عروسک بازی می کنم شاید که صاحب نظری پیدا شود و خواستار تماشای آنان شود.
 6- علم و دانشی که طی چهل سال زندگی، دلم جمع کرد، می ترسم که ناگاه آن چشمان خمار به تاراج ببرد. 
7- اگر بانگ و آواز گاو سامری بلند شد فریب مخور، سامری توان آن را ندارد که بر ید بیضای موسی، غلبه کند.
 8- ساغر لاجوردی باده، مانع ورود دلتنگی است، پس آن را از دست مگذار وگرنه سیل اندوه تو را با خود می برد.
9- اگر چه کمانداران رهزن در راه پرخطر عشق پنهان شده اند اما هرکس
که آگاهانه در این راه قدم بگذارد، از دشمنان پیشی خواهد گرفت. 
10- حافظ اگر کرشمۂ مستانه بار، جانت را بطلبد، خانه دل را از غیر خالی گردان و بگذار که او جانت را با خود ببرد.شرح غزل :
 1- اگر شراب، غم و اندوه دل را از خاطر ما نبرد، بیم حوادث روزگار، بنیان ما را ریشه کن خواهد کرد 
2- اگر در دیاری غم، کشتن عقل با مستی، لنگر نیندازد چگونه می تواند از این طوفان بلا، جان سالم بدر ببرد؟
 3- افسوس که فلک و زمانه، با همه، ماهرانه دغلبازی و در شطرنج آنها را مات کرد، و هیچ کس پیدا نشد که بر این ناراستی، غلبه کند.
 4- گذار ما در تاریکی هاست آیا خضر راهی پیدا می شود تا ما را
راهنمایی کند، تا شاید آتش و لهیب محرومی، باعث بدنامی ما نشود.
5- دل ناتوان من از آن رو به چمن تمایل دارد که با وجود بیماری باد صبا
جان سالم از مرگ به در ببرد.
6- من طبیب درد عشقم پس به من شراب بده زیرا این دارو، باعث
آسودگی و صحت می شود و اندیشه باطل را از میان می برد.
7- حافظ در غم عشق سوخت و هیچ کس غم او را به معشوق نگفت، شاید
نسیم بخاطر رضای خدا، پیامی از او به معشوق برساند.






شرح غزل :
 1- هنگام سحر، بلبل با باد صبا این سخن را می گفت که ببین چهره گل سرخ بر سر ما چه بلاها آورد.
 2- از رنگ سرخ چهره ام. دلم پر خون شد و تنها نصيب مرا از آن گلزار، خار بلا کرد.
 3- من بنده همت آن نازنینی هستم که کار خیر را بدون ظاهرسازی و خودنمایی انجام داد.
 4- من دیگر از بیگانگان ناله و شکایت نمی کنم زیرا هر چه بر سرم آمد، آن یار آشنا کرد.
5- اگر از پادشاه انتظاری داشتم اشتباه بود و اگر از معشوق وفاداری به
عهد طلبیدم، به من ستم کرد. 
6- وقت آن نسیم سحری که درد و اندوه شب بیداران را درمان کرد، خوش و گوارا بادی
 7- زیرا که روی بند گل سرخ را برداشت و زلف سنبل را گشود و تکمه قبای غنچه را باز کرد.
8-بلبل عاشق و شیدا در هر سو، در افغان و زاری است و در این میان باد
صبا با گل خوش میگذراند.
9- به کوی میفروشان این مژده و نوید را ببر که حافظ از زهد ریاکارانه
خود توبه کرد.
 10- از میان بزرگواران شهر، تنها کمال دولت و دین، ابوالوفاء با من وفاداری کرد.


شرح غزل : 
1- عجله کن که چرخ غارتگر، خوان روزه را برچید و به یغما برد. و هلال ماه نو و عید نیز به گردش ساغر فرمان داد.
 2- آنکسی ثواب و اجر روزه و حج پذیرفته خود را خواهد برد که خاک در میخانه عشق را زیارت کرده باشد.
 3- جایگاه واقعی من، گوشه میخانه است، خدا به آن کسی که میخانه را بنا نهاد، خير دهد.
4- قیمت می چون لعل چیست؟ گوهر خرد، بشتاب که کسی سود می برد که
این تجارت را انجام دهد. 
5-کسی می تواند در محراب ابروی جانان نماز بگزارد که وضو با خون جگر گرفته باشد.
6- فریاد از آن چشمان فسونگر پیر شهر که از سر حقارت به میگساران
کهنه کار نگریست. 
7- به چهره یار نگاه کن و سپاسگزار چشمانت باش زیرا که تنا شخص کارآزموده، نگاهی از سر بینش و آگاهی به بار می اندازد.
8- سخن عشق را از حافظ بشنو نه از واعظ شهر، گر چه او در سخنان خود، تکلف و صنعت بسیار بکار می گیرد.شرح غزل : 
1- عارف و صاحبدلی که بامدادان به دیدار از میخانه رفت، وضو با آب پاک باده معرفت گرفت.
 2- به محض آنکه پیمانه طلایی و زمین خورشید پنهان شد، هلال ماه عید، به گردش ساغر در مجلس فرمان داد.
 3- پسندیده باد نماز و عجز نیاز آنکسی که با دردمندی، با اشک چشم و خون جگر خویش، وضو گرفت.
 4- پیشوای دینی که تصمیم بر آن داشت نماز را طولانی و با تأنی بخواند، ابتدا با شرابی که خون دختر تاک است، خرقه خود را سپید و پاک ساخت.
5- دلم از حلقه گیسوی او، به بهای جان خود، فتنه را خرید، نمی دانم چه سودی در این معامله دید که این کار را انجام داد.
6- اگر که امام جماعت، امروز مرا خواست به او خبر بدهید که حافظ با می
معرفت، وضو گرفته است.شرح غزل :
 1- صوفی پشمینه پوش، دام تزویر خود را پهن و سر حقه شعبده بازی خود را باز کرد، او مکر و فریب خود را با چرخ مکار آغاز کرد.
 2- نیرنگ و بازی روزگار، آن صوفی را رسوا خواهد کرد زیرا که او به عارف رازدان، جادو و افسون خود را عرضه کرد.
 3- ساقی شتاب کن زیرا که زیبای خوش قامت خرقه پوشان و صوفیان، بار دیگر به جلوه گری آمد و کرشمه و ناز آغاز کرد.
 4- این رامشگر از کجاست که ابتدا نغمۂ عراق نواخت و سپس به دستگاه حجاز پرداخت. 
5- ای دل شتاب کن تا بخاطر دست درازی و کردار ناپسندمان و کوته آستینی خود به خدا پناه ببریم.
6- دورویی و تزویر مکن زیرا که هر کس که عشق واقعی نداشت، آن عشق، در عالم حقیقت و معنی را به روی دل او بست.
 7- روز قیامت که پیشگاه حقیقت و راستی آشکار شود، آن سالکی که عمل واقعی انجام نداد و به دروغ و مجاز کاری کرد، شرمنده خواهد شد.
8- ای کبک خوشخرام، کجا می روی؟ کمی صبر کن و فریب گربه زاهد که نماز میخواند را مخور.
9- حافظ، وارستگان و رندان را سرزنش مکن زیرا خداوند از روز نخست خلقت ما را از زهد ریاکارانه، بی نیاز کرد.شرح غزل :
 1- بلبلی رنج بسیاری کشید تا توانست گلی بدست آورد اما طوفان حسادت با فروکردن صد خار در دلش، او را پریشان و آشفته کرد.
 2- طوطيی با تصور بدست آوردن شکر، شاد بود که ناگاه سیل نیستی، نقش و خیال آرزوی او را باطل ساخت.
3- نور چشم من و ثمره دلم که یادش همیشه با من است، چه آسان از دست
رفت و مرد و مرا دچار مشکل اندوه جدایی کرد.
 4- ای ساربان، بار من بر زمین افتاد، به خاطر خدا کمکی به من کن زیرا که امید به لطف و کرم باعث همراهی من با این کاروان شد.
5- چهره گر و آلود و چشم نمناک مرا به خواری منگر زیرا که آسمان نیلگون، از این کاهگل، خانه شادی و طرب ساخته است.
6- فریاد و فغان از چشم زخم ماه آسمان که با حسادت خود، ماهرخ كمان ابروی مرا در گور جای داد.
 7- ای حافظ، با کشت دادن به حریف، مهره رخ او را در بازی نزدی و فرصت از دستت رفت. چه کنم؟ بازی روزگار باعث غفلت من شد.شرح غزل :
1- چون باد به قصد رسیدن به کوی یار، سرعت خواهم گرفت و نفس
خویش را با بوی خوش او، خوشبو و عطرآگین خواهم کرد.
 2- زندگی ام بی شراب و معشوق به بیهوده میگذرد، دیگر بیکارگی بس است، پس از این به کار خوردن می و عشق ورزی) خواهم پرداخت.
 3- هر نام نیک و حیثیتی که از واسطه دین و دانشم آموختم، نثار خاک
پای معشوقم خواهم کرد.
 4- برای من همچون خورشید بامدادی که، عشق او روشن و مشخص است و میدانم که عمر من در این مشغله صرف خواهد شد.
5- به یاد چشمان مست تو، خود را مست و خراب خواهم کرد و بنای پیمان دیرینه خود را که در ازل با تو بستم، استوار خواهم ساخت.
6- باد صبا کجاست تا این جان به خون آغشته و سرخ چون گل خود را فدای بوی خوش گیسوی یار کنم؟
 7- دورویی و ریا کاری، به دل حافظ صفا و روشنی نخواهد بخشید پس شیوه وارستگی و عشق ورزی را برخواهم گزید.شرح غزل :
 1- دست ما به آن حلقه پیچ در پیچ گیسوی یار نخواهد رسید و بر عهد و پیمان تو و باد صبا هم اعتماد نمی توان کرد.
 2- من در راه رسیدن به تو ، تمام سعی خود را خواهم کرد ولی قدر مسلم این است که قضا و سرنوشت را نمی توان تغییر داد.
 3- من به دامان وصال دوست با صد خون دل خوردن رسیدم پس با فریبی که خصم بخواهد مرا گمراه کند، آن را رها نخواهم کرد.
 4- چهره یار را در زیبایی نمی توان با ماه آسمان مقایسه کرد چرا که نمی توان دوست را به هر بی سروپایی نسبت داد. 
5- آنگاه که یار بلندبالای من به دست افشانی و پایکوبی برخیزد، جامه و کسوت جان چه اهمیتی دارد که پاره پاره نشود.
6- تنها چشمی که پاک و بی آلایش باشد می تواند چهره معشوق را ببیند زیرا در آئینۂ رخسار یار جز با نگاه پاک و باصفا، نمی توان نگریست.
 7- حل مشکل دشوار عشق در حوصله دانش و تفکر ما نیست و این مسأله را با این تفکر غلط نمی توان حل کرد.
8- رشک عشق مرا از این تصور که مقبول همگانی، گشت اما نمی توان با خلق خدا، ستیزه کرد.
9- من چه می توانم بگویم در حالی که لطافت طبع نازک تو، به اندازه ای
است که حتی آهسته هم نمی توان دعا گفت.
 10- بجز کمان ابروی تو، دل حافظ قبله ای ندارد چرا که در آئين ماء نمی توان جز تو را پرستش کرد.شرح غزل :
 1- دل مرا ربود و خود را از من پنهان کرد، بخاطر خدا بگویید با چه کسی می توان اینچنین قمار عشق باخت.
2- شب هجران، قصد هلاکت مرا کرده بود اما خیال و تصور او، به من
مهربانی بیش از اندازه ای کرد.
3- چرا همچون لاله، دلی پرخون نداشته باشم در حالی که چشمان مست او به من بی اعتنایی کرد؟
 4- با هیچ کس نمی توانم بگویم که با وجود داشتن چنین درد جانسوزی، طبیب عشقم، دشمن جان خسته ام شد.
5-یار بدانسان مرا چون شمع سوزاند که شیشه می به حالم گریست و بربط به فغان و فریاد برآمد. 
6- ای باد صبا اگر چاره ای بر درد ما داری، کنون زمان مناسب است زیرا که درد و رنج اشتیاقم به یار، در صدد کشتن من بر آمده است.
 7- چگونه می توان در بین عاشقان گفت که یار با ما از چه سخن گفت ولی چگونه رفتار کرد.
8-دشمن حافظ با جان او آن نکرد که تیر نگاهی از کمان ابروی یار کرد.شرح غزل :
 1- چهره خود را بر مسیری که می رود گذاشتم و از کنار من نگذشت، من چشم امید به لطف و مهربانی زیادی از سوی او داشتم اما یک نگاه مهرآمیز به من نکرد.
 2- سیلاب اشک ما، نقش دشمنی را از دل او پاک نکرد، یک قطره باران، اثری در سنگ خارا نمی کند.
3- خداوندا، تو خود آن جوان گستاخ را حفظ کن زیرا که او از تیر آه
عاشقان خلوت نشین خود، پرهیز نکرد.
4- افغان و ناله من باعث بی خوابی ماهی دریا و مرغ آسمان شد اما ببین که دلبر گستاخ ما، حتی لحظه ای هم بیدار نشد.
5- می خواستم که زیر پاهای او چون شمعی، جان دهم اما او حتى چون
نسیم سحرگاهی، از کنار ما نگذشت.
6- ای جانان من، کدام سنگین دل نالایقی وجود دارد که پیش ضربه شمشیر عشق تو، جان خود را سپر نکند؟
 7- خامه‌ی خاموش حافظ راز تو را تا زمانی که سرش جدا نشد، در هیچ مجلسی، بازگو نکرد.شرح غزل :
 1- معشوق ما سفر کرد و عاشقان خود را بی خبر گذاشت و از همراهان شهر و رفیقان سفر نیز یادی نکرد.
2- یا بخت و اقبال من روش جوانمردی را فراموش کرد و با دلبر من، از راه راست معرفت، گذر نکرد.
3- گفتم که شاید با گریه، دل او را با خود مهربان کنم اما در نقش سنگ، قطره باران اثر نکرد.
 4- گستاخی مکن زیرا مرغ دل پریشان من، آرزوی گرفتاری در دام
عاشقی را از سر بیرون نکرد.
5- هر کس که چهره تو را دید، بر چشمان من بوسه زد، زیرا آنچه که چشمان من کرد بی بصیرت و دانایی نبود.
6- من چون شمعی ایستادم تا جانم را فدایش کنم اما او همچون نسیم سحرگاهان بر من گذشت.شرح غزل :
 1- ای دل دیدی که غم عشق دوباره چه بر سر ما آورد، معشوق و دلبر ما چگونه از کنار ما رفت و با یار وفادار خود چگونه رفتار کرد؟
 2- فغان از آن چشمان فسونکار بار که چه فتنه ای بر پا کرد و فغان از آن چشمان مستی که با هوشیاران بی مهری کرد.
 3- اشک من از بی مهری یار، به رنگ سرخ در آمد، بخت نامهربان مرا ببین که در کار عشق، چگونه رفتار کرد.
 4- هنگام سحر، از کوی لیلی، آذرخشی جست، آه ببین که با خرمن هستی مجنون عاشق و دل خسته چه کرد.
5- ساقی، جامی شراب به من بده زیرا بر کسی آشکار نیست که نقاش غیب در پردۂ اسرار خود، چه کار کرده است. 
6- آن کسی که آسمان لاجوردی را چنین پر نقش و نگار آفرید، چه کسی میداند که او با گردش پرگار خود، چه کار کرد.
 7- فکر عشق، به دل حافظ آتش غم زد و آن را سوزاند، ببینید که عاشق دیرینه با بارش چه کرد.














شرح غزل :
1- دوستان، شراب از پنهان شدن در خم توبه کرد، به سوی نهی کننده
رفت و اجازه رفتن به مجلس بزم را گرفت.
 2- شراب از پرده خم بیرون آمد، عرق او را پاک کنید تا حریفان مجلس نگویند که ما را ترک کرده است.
 3- ای دل به من مژدگانی بده زیرا که رامشگر عشق، نغمه ای مستانه زد و خمار آلودگی ما را درمان کرد.
4- آنچه که شراب انگوری با دلق پارسایان کرد نه تنها با هفت بار شستن
که با صد بار در آتش سوختن هم از بین نخواهد رفت.
5-غنچه نهال وصال من از نسیم معشوق، شکفت، مرغ خوش آواز از برگ گل سرخ به نشاط در آمد.
6- حافظ، فروتنی و افتادگی را از دست مده زیرا که حسود، مال و آبرو و دل و دین خود را به سبب غرور از دست داد.شرح غزل :
 1- سالها دل من خواستار جام جم بود و در حالی که خود آن را داشت، از اغیار خواهان آن بود. 
2- دل، آن گوهری را که از صدف هستی و جهان بیرون است از گمشدگان آواره کنار دریا، می طلبید.
 3- دیشب مشکل خود را به پیر میخانه گفتم زیرا که او با بصیرت و دانایی، این معما و مشکل را حل می کند.
 4- من او را خوش و خندان در حالی که ساغری باده در دست داشت دیدم در حالی که در آئينه شراب، همه چیز را می دید.
5- از او پرسیدم که خداوند حکیم، چه زمانی این جام جهان بین را به تو داد و او پاسخ داد آن زمانی که آسمان لاجوردی را می آفرید.
6- عاشقی در تمامی حالات، خدا یار و همراهش بود، اما او خدا را با دیده
دل نمی دید و از دوری  بخاطر خدا ، بخاطر خدا  میگفت
7- این همه افسونها و جادوهایی که خود، اینجا انجام میداد گویی سامری بود که پیش عصا و ید بیضای موسی، جادوگری می کرد.
8-پیر میخانه گفت آن باری که سرش در بالای دار عزت یافت، گناهش این بود که اسرار حق را آشکار و بیان می کرد.
 9- اگر نبض و بخشش جبرئیل دوباره مدد رساند، دیگران هم آنچه را که مسیحا میکرد، می توانستند انجام دهند.
 10- به او گفتم زنجیر گیسوان زیبارویان برای چیست و او گفت حافظ از دل دیوانه خود شکایت می کرد.شرح غزل :
 1- آنگاه می توانی از راز نهان جام جم آگاه شوی که خاک در میخانه عشق را سرمه چشمانت کنی،
 2- در زیر این سقف آسمان، بی باده و رامشگر سر مکن زیرا تنها با نغمه آن، می توانی غم را از دلت بیرون سازی.
 3- گل آرزوی تو زمانی پرده از رخ بر می دارد که چون نسیم سحرگاهی برای شکوفائی اش، تلاش کنی.
 4- گدایی و طلب بر در میخانه عشق، اکسیری شگفت است و اگر تو بتوانی این کار را بکنی می توانی خاک بی ارزش را به طلا تبدیل کنی.
5- به قصد گام گذاشتن در طریق عشق اگر قدمی بگذاری و بتوانی این سفر را انجام دهی، سود زیادی خواهی کرد.
 6- تو که نمی توانی از این جهان مادی، بیرون بروی چگونه می توانی به سرای عالم معنا راه یابی؟
 7- اگر چه بر چهره معشوق نقاب و پرده ای نیفتاده است اما غبار و گرد آلایش‌ها را باید از چشمانت پاک کنی تا بتوانی به او نظری بیندازی.
8- بشتاب که چاره لذت حضور و نظم کارها را تنها با فیض رساندن
صاحبنظران می توانی در یابی.
9- اما تا زمانی که تو به لب معشوق و ساغر باده تمایل داری، امدی
نداشته باش که به کار دیگری بپردازی. 
10- ای دل اگر که تو از پرتو هدایت آگاه شوی، چون شمعی شاد و خرم، می توانی سر خود را نثار کنی.
 11- اگر این نصیحت گرانبها را بشنوی، از راه اصلی رسیدن به حقیقت می توانی گذر کنی.شرح غزل :
 1- یادش بخیر آنکسی که هنگام سفر از ما یادی نکرد و با بدرودی، دل غمزده ما را شادی نبخشید.
 2- آن نیکبختی که بر دلها نشان خوبی و مقبولیت می زد نمی دانم چرا این بندۂ پیر را از بند غم و اندوه نجات نبخشید.
 3- جامه کاغذین دادخواهی خود را با خون خویش خواهم شست زیرا که آسمان، مرا به زیر درفش عدل و داد، راهنمایی نکرد.
4- دل به این امید که شاید ناله و صدایی از او به تو برسد، ناله های فراوانی کرد آنقدر که فرهاد نکرد. 
5- تا سایه خود را از من گرفتی و از آنجا رفتی، مرغ سحر خوان دیگر در چین زلف شمشاد، لانه نکرد.
6- شایسته است که پیک باد صبا نیز از تو، سرعت را بیاموزد زیرا که
حتی باد هم به آن چالاکی که تو از نزد ما رفتی، حرکت نمی کند.
 7- هرکس که به زیبایی خداداد تو اعتراف نکرد، قلم آرایشگر آفرینش نیز نقش آرزوی او را ترسیم نخواهد کرد.
8- ای رامشگر، نغمه ای را که مینواختی تغییر بده و نغمه‌ی عراق را بنواز. زیرا یار ما به آن سو رفت و از ما یاد نکرد.
 9- اشعار حافظ، غزلیات دلپذیر عراقی است، چه کسی این نغمه های
جانسوز را شنید که فریاد و فغان نکرد.شرح غزل :
 1- این دیگر چه مستی و از خود بیخودی است که به ما رو آورده است. ساقی چه کسی است و این باده مستی بخش را از کجا آورده است؟
 2- تو نیز اگر می توانی شرابی بدست آور و به دشت و صحرا برد زیرا که بلبل نغمه خوان، آهنگی خوش را آغاز کرده است.
 3- ای دل، همچون غنچه بسته، از کار گره خورده خود شکایت مکن زیرا که باد سحرگاهی همراه خود نسیم گره گشا آورده است.
 4- ورود گل سرخ و نسرين به باغ به خیر و خوشی باشد، چه بنفشه شاد و خرم آمد و یاسمن با خود صفا آورد. 
5- باد صبا هنگامی که خبر خوشی می دهد چون هدهد، پیک سلیمان است که نوید شادی بخش از سوی سرزمین پرگل سبا می آورد
 6- غمزه ساقی، درمان ضعف دل ما است پس سحر از زانوی غم بردار که طبيب آمده و داروی جان را با خود آورده است.
7- من بنده و غلام پیر میکده ام پس از من مرنج زیرا که ای شیخ تو به من
وعده دادی و او وعده تو را ادا کرد.
8- من به آن غارتگر سپاه خوبان که چشمانی تنگ و باریک دارد فخر میکنم که بر من تهیدست یکتا جامه، حمله آورد.
 9- آسمان اینک به اختیار خود بندگی حافظ را می کند زیرا که او به آستانه دولت سرای شما، پناه آورده است.شرح غزل :
 1- باد سحر هنگام صبح، از گیسوی یار، بویی به سوی ما آورده و دل عاشق ما را با این بو، بر می انگیخت.
2- من تصوير قامت یار را از باغ چشمانم ریشه کن کردم و دور ساختم
زیرا هر گلی که از نهال غم بروید محنت و اندوه به بار می آورد.
3- پر تو ماه رخسار او را از بام قصرش، آشکار می دیدم و اینکه خورشید از شرمساری او، روی در دیوار می کرد.
4- من از ترس غارت عشق، دل پرخون خود را فروگذاشته و رها کردم اما عشق همچنان خون می ریخت و بدین راه و روش، خود را نشان میداد. 
5- گاه و بیگاه با ترانه مطرب و سخن ساقی به راه عشق نرفتم زیرا که از آن راه دشوار و سخت، قاصد به سختی خبر می آورد.
6- تمامی بخشش و کرم معشوق از سر مهربانی و عطا بود حال چه ذکر سبحان الله را امر می کرد و چه دستور به پوشیدن زنار میداد.
 7- خداوند بر پیچ و خم ابروی یار بخشایش آورد گرچه ناتوان و زارم کرد اما گاه با ناز و کرشمه، برای این بیمار عشقش پیامی می فرستاد.
8- دیشب از باده نوشی حافظ در تعجب بودم اما او را از این کار منع
نمی کردم زیرا که چون صوفیان بی ریا، باده می نوشید.شرح غزل :
1- نسیم باد صبا، دیشب به من خبر داد که زمانه اندوه و غصه، کوتاه شده و به پایان رسیده است.
 2- جامه چاک شده از سرخوشی خود را به رامشگران شراب صبحگاهی نوش دادم بخاطر این مژده ای که باد سحرگاهی با خود برایم آورد.
3- شتاب کن که رضوان و نگاهبان بهشت، تو حوری سرشت را در این
دنیا برای خاطر این غلام آورد.
4- ما با توجه و گوشه چشم بخت و اقبال خویش به شیراز می رویم،
آفرین بر این رفیق که چون بخت مرا همراهی کرد. 
5- برای بدست آوردن خاطر و دل ما تلاش کن زیرا که چه بسا کلاه نمدی تاج‌های پادشاهان را شکست داده باشد.
6- آنگاه که باد آن چهره زیبای بار پرده نشین افتادم، ناله های بسیاری از دلم به ماه رسید.
7- حافظ، درفش پیروزمند خود را به فلک رساند آنگاه که به درگاه شاهان، پناه آورد.شرح غزل :
 1- آنگاه که معشوقم ساغری را در دست بگیرد، بازار زیبایی زیبارویان، دچار کساد می شود. 
2- هر کس که چشمان مست او را دید گفت که محتسب کو تا این مست را
بازداشت کند.
 3- من در دریای عشق او چون ماهی هستم تا معشوق مرا به دام و قلاب خود بگیرد.
 4- من با زاری و ناتوانی به التماس در پای او افتاده ام آیا می شود که بار دستم را گرفته و بلند کند؟ 
5- شاد باد آن دلی که همچون حافظ، پیاله ای از شراب عشق ازلی در
دست دارد.شرح غزل :
 1- دل من بجز عشق زیبارویان، راهی دیگر برنمی گزیند و از هر باب به وی پند میدهم در او اثر نمی کند.
 2-ای پند دهنده بخاطر خدا از باده و ساغر سخن بگو زیرا که در خیال ما خوشتر ازین دو، چیزی صورت نمی بندد.
 3- ای ساقی گل چهره، باده رنگین بیاور زیرا که فکر و اندیشه ای در درون ما جز این نقش نمی بندد.
 4- من بطور مخفیانه مینا و ساغر باده را با خود می برم و مردم گمان می کنند دفتر دعا است، در تعجبم که چگونه، آتش ریا و تزویر من در این دفتر نمی افتد.
5-من این خرقه وصله وصله را بالاخره روزی خواهم سوزاند زیرا که پیر میکده، این خرقه را به ازای یک جام باده هم قبول نمی کند.
6- بدان سبب آینه دل یاران از می سرخ او صفا و روشنی می یابد که این گر هر می، جز نقش حقیقت و راستی، نقشی نمی پذیرد.
 7- سر و چشمی اینچنین خوب و دلکش را تو می گویی که بر آنها چشم ببند، برو به کار خود برس زیرا این پند بی معنی در من تأثیری نخواهد کرد. 8- پند دهنده‌ی وارستگان که با حکم قضا و سرنوشت در جنگ است، دلش را آزرده می بینم پس چرا ساغری شراب نمی گیرد تا دیگر از ما دل آزرده نشود؟
 9- میان گریه اندوه، خنده‌ام می‌گیرد از اینکه چون شمعی در این محفل، دارای کلامی آتشین هستم ولی در کسی تأثیر نمی کند.
 10- چه خوش و راحت دلم را صید کردی، آفرین بر چشمان خمار آلوده تر زیرا هیچ کس خوشتر ازین، مرغان وحشی را شکار نمی کند.
 11- حاصل کلام، نیاز ما و بی نیازی معشوق است، ای دل چه فایده
افسونگری و ساحری تو، وقتی که در او اثری نمی کند.
 12- من آن آئینه‌ی رخسار یار را روزی همچون اسکندر بدست خواهم آورد چه آتش عشق من در او اثر کند و چه اثر نکند.
 13- ای توانگر بخاطر خدا رحمی بر این گدای سر کویت کن که جز درگاه تو جایی و جز راه نیاز به تو راهی دیگر نمی شناسد.
 14- من تعجب می کنم که چرا پادشاه، سر تا پای حافظ را با وجود چنین شعر تازه و شیرینی، با زر نمی پوشاند.شرح غزل :
1- ساتی اگر بخواهد اینچنین در ساغر، باده بریزد، عارفان و صاحبدلان را به نوشیدن همیشگی باده معرفت، برمی انگیزد.
 2- اگر او اینچنین زیر خم گیسوی خود، دانه خالش را پنهان سازد، چه بسا
که مرغ عقل و خرد ما را به دام عشق خود اندازد.
3- خوش به سعادت آن مستی که نمی داند در پای معشوق، سر خود را میبازد یا دستار خود را می اندازد.
4- زاهد ناپخته ای که باده و جام را ناپسند می دانست اگر به شراب تازه نگاهی بیندازد باتجربه و پخته خواهد شد.
5- برای بدست آوردن هنر، روز تلاش کن و در روشنایی روز، باده منوش
زیرا که دل روشن چون آینه ات را دچار تیرگی و تاری خواهد کرد.
6- آن هنگام، زمان نوشیدن شراب تابناک چون بامداد است که شب بر گرد سراپرده بزرگ آسمان، حجاب غروب اندازد.
 7- مبادا که با محتسب شهر باده بنوشی زیرا که بادهات را می خورد و با سنگ، جام و ساغرت را می شکند. 
8-ای حافظ اگر بخت و اقبالت، قرعه وصال تو را با آن زیباروی چون ماه تمام زد، سر فخر خود را از گوشه تاج خورشید بیرون آور.









شرح غزل :
 1- یک لحظه با غم زیستن، به اندازه تمام عالم هم ارزش ندارد، خرقه زهد ما را به قیمت باده بده که بیش از این ارزش ندارد.
2- سجادۂ پرهیزگاری در کوی میفروشان، به اندازه یک ساغر نیز ارزش ندارد، آفرین بر آن که حتی یک ساغر نمی ارزد.
 3- نگاهبان آن آستان مرا سرزنش ها و ملامتهای بسیار کرد که برو و چهره از این استان برد، مگر چه شده است که سر ما ارزش این خاکسار ندارد؟ 
4- شکوه تاج سلطانی که خطر از دست دادن جان در آن درج شده است گر چه کلاهی دلپذیر است اما ارزش از دست دادن سر را ندارد. 
5- در ابتدا، ترس و بیم از دریا به امید بدست آوردن سود، بسیار آسان بنظر می رسید اما اشتباه کردم زیرا که این طوفان، به اندازه صد گوهر گرانبها نیز ارزش ندارد.
6- برای تو بهتر است که چهره ات را از مشتاقان خود پنهان سازی زیرا که شادی تسخیر جهان به اندوه خوردن سپاهیان دل‌دادہ تو نمی ارزد.
 7- تو همچون حافظ به قناعت بپرداز و از مال و مقام پست دنیا بگذر، زیرا که ذره‌ای زیر بار منت مردمان پست بودن در قبال صد من زر نمی ارزد.شرح غزل :
 1- روز ازل، فروغ زیبایی تو از ظهور و هویدایی خود دم زد، پس از آن عشق پدید آمد و همه عالم را سوزاند.
 2- چهره تو که نمایان شد، ابلیس آن را دید اما چون در وجودش عشقی نداشت، از این رشک، چون آتش شد و راه رستگاری را بر آدم بست.
 3- عقل می خواست تا از شعله عشق، چراغ خود روشن کند اما ناگاه برق رشک عشق تابان شده و جهان را دگرگون کرد.
 4- ادعا کننده عشق می خواست که به تماشاگه اسرار و عالم غیب بیاید اما دست حق بیرون آمده و بر سینه آن نامحرم مدعی زد و او را دور کرد.
5- دیگران بهره و سهم خود از زندگی را در آسودگی جستند و تنها این دل اندوهگین من بود که غم را برگزید. 
6- روح قدسی من آرزوی دیدن و وصال چاه ذقن تو را داشت اما به ناچار به حلقه گیسوی پیچ در پیچ تو آویخت.
 7- حافظ زمانی نامه شادی آفرین عشق تو را نوشت که بر سر اسباب شادی دل خود، قلم کشید و آنها را محو ساخت.شرح غزل :
1- صبحگاهان که خورشید بر کوهساران، پرچم خود را افراشت یارم با
دست مهربان خود، در کلبه عاشقان را زد.
 2-وقتی که برای صبح، روشن و مشخص شد که وفای فلک چگونه است طلوع کرد و بر غرور و فریب کامکاران به استهزاء خندید.
 3- دیشب که معشوقم از جای برخاست تا در محفل عیش و عشرت برقصد، گره را از ابروی خود گشود و با آن دلهای عاشقان را به هم گره زد. 
4- من از صلاح و تقوی آن زمانی با خون دل دست شستم که چشمان مست یار، بر عاقلان صلای دعوت به میخوارگی زد.
 5- کدام سنگین دلی به او شیوه رهزنی دلها را آموخت که از همان ابتدا
وقتی بیرون آمد راه را بر عاشقان زنده دار بست.
6- دل مسکین من تصور یکه سواری را داشت که ناگاه از دست رفت، خداوندا، دل بیچاره ما را حفظ کن زیرا که به میان و وسط سواران عشق زده است. 
7- مادر آرزوی رنگ و روی چهره زیبای او چه جانها که ندادیم و چه خونها که نخوردیم اما زمانی که نقش مطلوب بدست آورد، اول فرمان کشتن جان سپاران خود را داد. 
8- من چگونه می توانم با این دلق پشمین خود، آن یار زره گیسوی را به کمند صید خود درآورم زیرا که مژگان او راه دل پهلوانان خنجرگذار را
زده است.
9- نظر امید ما به فال و قرعه پیروزی و خوشبختی اقبال پادشاه است پس، مراد دل حافظ را بده که فال نیکبختان را برای تو گرفت.
 10- شاهنشاه پیروزبخت، دلیر مرد ملک دل و دین، منصور، که بخشش بی مضایقه او به ابر بهاران که بسیار بخشنده است خندید،
 11- از آن لحظه ای که ساغر می به دست او بزرگی بافت باعث شد که روزگار به باد می‌نوشان عشق او، جام باده در دست گیرد.
 12- آن زمانی، از تیغ سر شكاف او، پیروزی نمایان شد که چون خورشید ستاره سوز، یکتنه بر صف هزاران سپاهی زد.
 13- ای دل بقای زندگانی و سلطنت او را از عنایت خداوندی بخواه زیرا که زمانه سکه بخت و دولت او را تا زمانهای طولانی به نام او زد.شرح غزل :
 1- آهنگی بنواز که بتوان بر نوای آن، آهی عاشقانه کشید و شعری بخوان که به همراه آن پیمانه سنگین شراب بتوان نوشید.
 2- اگر بتوان سر بر آستان جانان نهاد می توان بانگ خوش سربلندی را تا به آسمان رساند.
 3- قد خمیده ما در نظر تو خوار و بی فایده است در حالی که با این کمان می توانی بر چشم دشمنان خود، تیر بزنی.
 4- رموز و اسرار عشق ورزی در خانقاه نمی گنجد و آنجا ظرفیت عشق را ندارد، پس تنها می توان با مغان، جام مغانه نوشيد. 
5- درویش به سامان سرای سلطان توجهی ندارد، ما نیز دلقی کهنه و پوسیده داریم که می توانیم آن را آتش زده و نابود سازیم.
6- صاحبدلان، هر دو عالم را در یک نظر می بازند، این کار عشق است و
باید سرمایه جان را در نوبت اول بازی، باخت.
 7- اگر دولت وصال تو، بخواهد دری به روی تو بگشاید، سرهای زیادی با این خیال می توانند بر آن آستان قرار گیرند.
8-عشق و جوانی و وارستگی، جمع تمامی آرزوهاست، و آنگاه که این سه کنار هم جمع شد می توان گوی بلاغت و فصاحت را در سخن ربود.
 9- گیسوی تو، راهزن سلامت و عانيت ما شد و ازین عجبی نیست زیرا
اگر تو راهزن باشی، می توانی بر صد قافله راه بیندی.
 10- حافظ تو را به حق قرآن سوگند که از فریب و ریا دور شر، شاید که در عرصه گیتی بتوانی گوی خوشی و عشرت را بربایی .شرح غزل :
 1- اگر به دنبال او روان شوم، فتنه و آشوب بپا میکند و اگر دیگر او را طلب نکنم، به کینه جویی می پردازد.
 2- اگر در رهگذاری که او می گذرد از سر وفاداری خود چون غباری به
دنبالش روان شوم، او چون باد از من دور می شود.
3- اگر تنها نیم بوسه از او بخواهم، طعنه ها و افسوسهای بسیاری چون
شکر از دهانش بیرون می آید.
4- آن افسونی که من در چشمان تو می بینم چه بسا که آبروی کسان را با خاک راه بیامیزد و نابود کند. 
5-بلندی و پستی بیابان عشق دام فتنه و بلاست، شیردل و شجاع مردی کجاست که از این بلا، پرهیز نکند.
6- تو دوام عمر و شکیبایی طلب کن زیرا که چرخ نیرنگباز، هزار نقش از
این عجیب تر را بوجود می آورد. 
7- بر درگاه تسلیم به رضای حق، گردن گذار که اگر ناسازگاری کنی،
زمانه با تو به دشمنی می ستیزد.شرح غزل :
1- هیچ کس در زیبایی و خلق نیکو و وفاداری به یار ما نمی رسد و تو شایسته آن نیستی که در این سخنان، ما را منکر شوی. 
2- اگر چه زیبارویان به جلوه گری پرداخته اند اما هیچ کس در زیبایی و ملاحت به یار ما نخواهد رسید.
 3- سوگند به حق هم‌صحبتی دیرینه ما که هیچ محرم رازی به بار یکدل و حق گزارنده ما نخواهد رسید. 
4- خامه آفرینش هزاران نقش رسم کرد اما حتی یکی نیز به دلپذیری نقش
نگار ما نرسید.
5- هزاران سکه خالص در بازار هستی عرضه می کنند اما هیچ یک به سکه تمام عیار ما نخواهد رسید.
6- افسوس که کاروان های زندگی چنان با سرعت رفت که غبار شان به آسمان شهر ما هم نمی رسد.
 7- ای دل از رنج حسودان تنگدل مشو و مطمئن باش که هیچ آسیبی به خاطر پر امید ما نخواهد رسید.
8-چنان زندگی کن که آخر خاک راه کسی مشوی، بر خاطر کسی، غباری از گذرگاه ماننشیند.
9- حافظ در این غم سوخت و می ترسم با این همه، ماجرای داستان او به گوش پادشاه کامروا نیز نرسد.شرح غزل :
 1- هرکس که با سبزه عذار تو خیال عشقبازی داشته باشد، تا زمانی که
زنده است پای از دایره عشق بیرون نخواهد نهاد.
 2- من زمانی که چون لاله، سر از گور خود بردارم و برخیزم، داغ عشق تو در میان دل من پنهان خواهد ماند.
 3- تو ای مروارید در دانه کجا هستی که از غم ندیدنت، چشم همه عالم از اشک چون دریا شده است.
4- اگر میل داری بر لب جو نشینی و آن را تماشا کنی بیا ببین که از هر مژه
من، جوی اشکی، روان است.
5- همچون گل سرخ و شراب از پرده بیرون آمده و به نزد ما بیا، زیرا دیدار مجدد ما چندان معلوم نیست.
6- سایه گسترده پیچ و خم گیسوی تو تا همیشه بر سرم باشد که دل دیوانه
و مجنون من تنها در این سایه آرامش می یابد.
 7- چشم تو از روی ناز و غرور به حافظ تمایلی ندارد بله سرسنگینی صفت نرگس زیبای چشمان تو است.شرح غزل :
 1- من، شراب را انکار کنم؟ این دیگر چه حکایتی است زیرا که من غالبا این قدر عقل و شایستگی دارم که آن را منکر نشوم.
 2- ما، راه میخانه را تا به نهایت آن نمی شناختیم وگرنه پرهیزکاری ما تا
این حد نبود.
3- زاهد دلبسته خودبینی و نماز خود است و من دلبسته مستی و نیاز خود، باید دید که تو در این میان به کدامیک توجه می کنی.
 4- زاهد اگر به کوی رندی و وارستگی راه نیانت، گناهی ندارد زیرا که عشق کاری است که بسته به هدایت الهی است.
5- من که شبها با دف و چنگ راه پارسایی را قطع کرده ام، الآن سر به راه شوم، این دیگر چه داستانی است.
6-من بنده پیر مغان هستم که از نادانی رهایم کرد و نجاتم داد، هر چه او
کند، سروری و ولایت مطلق است.
 7- دیشب از غصه و اندوه نخوابیدم زیرا که شنیدم حکیمی میگفت اگر حافظ مست باشد، جای شکایت و گله دارد.شرح غزل :
1- حالات صوفی به تمامی خالص و بی ریا نیست، چه بسیار خرقه ها که
لایق سوختن است.
 2- صوفی ما که از دعا و نیایش سحرگاهان مست میشد، بیا شامگاه او را ببین که از شراب، چه سرخوش شده است.
 3- خوب است اگر که تجربه را محک قرار دهیم تا هر کس که ناخالصی
دارد روسیاه و رسوا شود.
 4- اگر خط چهره ساقی اینگونه در آب منعکس شود، چه بسیار چهره هایی که به اشک خونین، رنگین شود.
5- کسی که در ناز و نعمت پرورده شده، راه وصل به جانان را نخواهد بافت زیرا که عاشقی، شبوه و پیشه وارستگان رنج کشیده است.
6- تا کی می خواهی غم دنیای پست را بخوری، شراب بنوش زیرا حیف
است که دانایی چون تو، چنین مضطرب و پریشان باشد.
 7- باده فروش، خرقه و سجاده حافظ را با خود خواهد برد اگر که از دست آن سانی ماهرو، ساغری شراب گیرد.شرح غزل :
1- اگر یار، یار من باشد. خلوت خوشایند است نه اینکه من بسوزم و او چون شمعی بر انجمن دیگران، نور بخشد.
2- من انگشتر سلیمان را در ازای هیچ چیز نخواهم گرفت اگر که گاه گاه در
دست اهریمن باشد.
 3- یارب مپسند که در حریم وصال، رقیب محرم معشوق و جانان باشد و من سهمی جز دوری و هجران نداشته باشم.
 4- به هما بگو که در آن سرزمینی که شأن طوطی کمتر از زاغ است، سایه
عزت و شرف میندازد.
5- چه نیازی به بیان شوق و اشتیاق است در حالی که آتش دل را از سوز کلام می توان فهمید. 
6- آری، مهر کوی تو از سر ما بیرون نخواهد رفت زیرا که دل بیقرار و سرگشته غریب، میل به موطن خود دارد.
7-حتی اگر حافظ چون گل سوسن، ده زبان داشته باشد باز هم در پیش تر،
چون غنچه ای مهر بر دهان دارد و خاموش است.













شرح غزل :
 1- آنگاه که خاطر غمگین باشد چگونه می تواند شعر لطیف و نشاط آور بسراید؟ ما از این غصه خود تنها یک نکته گفتیم و جان کلام، همین است.
 2- اگر از لب لعل تو، انگشتر امان را بدست آورم گویی که صدملک
سلیمان را تحت حکومت خود دارم.
 3- ای دل، نباید از طعنه حسودان غمناک باشی زیرا شاید اگر به دقت به آن طعنه بنگری، خیر و صلاح تو در آن باشد.
 4- هر آن کسی که از این قلم خیال انگیز من چیزی درک نکند، نقشش بر او حرام باد حتی اگر او نقاش و صورتگر چینی باشد.
5-جام می و خون دل هر کدام را به یکی داده اند، در دایره قسمت و تقدیر الهی، اوضاع و احوال چنین است.
6-اوضاع و احوال ازلی چنین است که گلاب مستور و پرده نشین باشد و
گل، شاهد بازاری و مشغول خودفروشی باشد.
7- اینطور نیست که حافظ، وارستگی و رندی را فراموش کرده باشد زیرا
که حکم ازلی و قضا و قدر تا روز قیامت ادامه خواهد داشت.شرح غزل :
1- گل خوش آمد و هیچ کاری خوشتر از آن نیست که در دستت بجز ساغر شراب نباشد.
 2- دوران خوشی را قدر بدان تا گوهر زندگی را بیابی زیرا که همیشه مروارید در صدف نیست.
 3- زمان خوشی را غنیمت بدان و در گلستان رفته، باده بنوش زیرا که گل عمری یک هفته دارد و عمرش کوتاه است.
4- ای کسی که ساغر زیرین خود را با شراب پر کرده ای، آن جام را به
کسی ببخش که زر ندارد و فقیر است.
5-ای شیخ بیا و در میخانه ما شرابی بنوش که حتی در جنت کوثر هم نخواهی یافت.
6- اگر تو با ما هم درس هستی، اوراق دفتر عشاق را بشوی زیرا که علم
عشق در دفتر نیست و در آن نوشته نمی شود.
 7- از من این سخن را بشنو: دل به معشوقی بیند که زیبائی اش وابسته به زر و زیور نباشد. 
8-یارب، شرابی به من عطا کن که هیچ خماری و دردسری را به دنبال نداشته باشد. 
9- من از دل و جان غلام سلطان اویس هستم، اگر چه او یادی از چاکر خود نمی کند.
 10- قسم به تاج زینت بخش جهان او که حتی خورشید نیز سزاوار این تاج نیست.
 11- کسی می تواند بر شعر حافظ ایرادی بگیرد که در سرشت و طبیعتش هیچ لطافتی نباشد.شرح غزل :
 1- در صورت ندیدن چهره یار ، گل چندان مطبوع نیست و بی نوشیدن شراب، بهار نیز دلپذیر نیست.
2-کنار چمن بودن و گردش در باغ، بدون یار گل چهره، خوشایند نیست.
 3- رقصيدن سرو و حالات زیبای گل، بدون نغمه هزاردستان دلنشین
نیست.
 4- با یار شیرین لب و گل پیکر در یکجا بودن بدون بوس و کنار، خوش نمی گذرد و لطفی ندارد.
5-هر نقشی که دست عقل آن را ترسیم کند اگر جز نقش محبوب باشد، خوش و زیبا نیست.
 6- حافظ، جان سکه بی ارزشی است که حتی برای نثار در راه جانان، مناسب نیست.









شرح غزل :
 1- نفس باد سحرگاهان، خوشبو چون مشک خواهد شد و دنیای پیر و فرسوده نیز بار دیگر جوان می شود.
 2- درخت ارغوان به گل یاسمن، جام عقیقی رنگ خواهد داد، و چشم گل نرگس نیز به شقایق خواهد نگریست.
3- بلبل به واسطه ظلمی که از غم دوری و فراق کشید تا خیمه گل،
نعره زنان خواهد رفت.
4- اگر از مسجد به میخانه رفتم به من خرده مگیر زیرا که مجلس وعظ و نصیحت طولانی است و فرصت عیش از دست خواهد رفت.
5-ای دل اگر عشرت و خوشی امروز را به فردا موکول کنی، چه کسی ضمانت می کند که سرمایه حیات تا فردا برقرار بماند.
 6- ماه شعبان، قدح شراب را از دست مده زیرا که خورشید قدح تا شب عید فطر از نظر پنهان خواهد شد.
 7- گل بسیار عزیز است، همصحبتی با او را غنیمت بدان زیرا که از این راه به باغ آمده و از همین راه بیرون خواهد رفت. 
8-ای مطرب، مجلس، مجلس الفت و دوستی است پس غزل و آواز بخوان چقدر می گویی که چنین شده و چنان خواهد شد.
9- حافظ به سبب وجود تو، به جهان هستی آمد پس برای وداع با او،قدحی بردار زیرا که به سوی آن جهان، روانه است.شرح غزل :
 1- عشق به سیاه چشمان زیبارو از سرم بیرون نخواهد رفت، این سرنوشت ازلی است و تغییری نخواهد کرد.
 2- حریف بر من ستم بسیار کرد و جایی برای صلح باقی نگذاشت، مگر آه عاشقان شب زنده دار به آسمان نمی رود؟
 3- در روز ازل، فرمانی جز رندی و وارستگی به من ندادند و از آن بهره ازلی که آنجا تعیین شد، بیشتر نخواهد شد.
 4- ای محتسب، بخاطر خدا، فریاد و غوغای دف و نی را به ما ارزانی دار زیرا که ساز و سامان دین، از این افسانه عشق، بی قانون و بی نظم نخواهد شد. 
5-تنها همین فرصت را دارم که در نهان، به او عشق ورزم، از آغوش و بوسه و کنار او چه بگویم که میسر نخواهد شد.
6-ای دل اگر اکنون با وجود شراب سرخ و جای خطر، ساقی مهربان و رفیق حال و روزت بهتر نشود، پس چه زمانی بهتر خواهد شد.
 7- ای چشم، با اشک خود از صفحه سینه حافظ نقش غم را پاک مکن زیرا که اثر ضربه شمشیر جفای بار است و رنگ خون، پاک نخواهد شد.
شرح غزل :
 1- روز جدایی و شب فراق یار به پایان رسید، این فال نیک را زدم و
ستاره بخت مساعد عبور کرد و کار فراق پایان یافت.
 2- آن همه تكبر و ستیزه جویی که پاییز می کرد، سرانجام در زیر گامهای باد بهاری، پایان یافت.
3- خدا را شکر که به سبب اقبال گوشه تاج گل، غرور باد دی ماه و قدرت
خار، به پایان رسید.
 4- به صبح امید که در زیر پرده اسرار غیب، گوشه نشین شده بود بگو بیرون بیاید که شب تاریک به اتمام رسید. 
5- آن همه پریشانی در شبهای طولانی و اندوه دل، همگی به مدد گیسوی معشوق پایان یافت. 
6- به واسطه بدعهدی روزگار باور نمی کنم که داستان اندوه به سبب اقبال بار به پایان رسید.
 7- ساقیا، لطف و کرم بسیار کردی، امید که قدح تو همیشه پر شراب باشد زیرا که با تدبیر و اندیشه تو، شوریدگی خماری تمام شد.
8- اگر چه کسی حافظ را به حساب نیاورد اما خدا را شکر که آن اندوه
بی حد و اندازه، به پایان رسید.شرح غزل :
 1- ستاره ای زیبا تابید و ماه مجلس ما و همدمم و یار دل وحشت زده ما شد. 2- محبوب و معشوق من که به دبستان نرفته و دانشی نیاموخت، با غمزه و کرشمه اش به صد عالم و مدرس، مسائل زیادی را آموخت و حل کرد.
 3- دل خسته و عاشق دلدادگان همچون باد بهاری، به امید و آرزوی وصالش فدای چهره چون نسرین و چشمان چون نرگس او شد. 
4- دوست اینک مرا در بالای پیشگاه میخانه می نشاند ببین که گدای این شهر چگونه امیر و بزرگ محفل شد.
5- من خیال و آرزوی رسیدن به آب حیات خضر و جام اسکندری را داشتم به همین سبب پیمانه نوش دربار سلطان ابوالفوارس شدم. 
6- اینک خانه شادی و محبت آبادان می شود زیرا که محراب ابروی معشوق من، مهندس و سازنده آن شده است.
 7- بخاطر خدا، لبت را از ترشح شراب پاک کن زیرا که دل من هزاران اندیشه بد میکند. 
8- غمزه تو به دلدادگانت، شرابی نوشاند که دانش و خردشان بی خبر شد و عقل از درک افتاد.
 9.شعر من چون طلا گرانمایه و کمیاب است بله پذیرش نیکبختان، اکسیر سخن من شد.
 10- ای یاران، از رفتن به میخانه روی بگردانید زیرا که حافظ به این سمت رفت و فقیر و بیچاره شد.شرح غزل : 
1- جانم سوخت تا آرزوی دلم  وصال جانان  برآورده شود اما در این آتش سوختیم و آرزوی ناپخته ما به نتیجه نرسید.
 2- با فریب و نیرنگ گفت که بالاخره شبی سرور محفل تو خواهم شد، من هم با اشتیاق تمام خود، کمترین بنده او شدم اما او میر مجلس من نشد.
 3- پیغام فرستاد که با قلندران خواهم نشست، نام من به قلندری و می‌خوارگی شهره شد اما او همنشین قلندران نشد.
 4- اگر کبوتر دل در سینه بی تابی می کند سزاوار است زیرا که پیچ و تاب دام عشق را در راه خود دید اما گرفتار نشد. 
5-به این آرزو که آن لب خونین رنگ را به مستی ببوسم خون دل بسیاری چون جام خوردم و به آرزویم نرسیدم.
6-بدون راهنمایی پیر و مرشدی به راه عشق قدم مگذار زیرا که من به
تنهایی صد بار تلاش کردم و به نتیجه ای نرسیدم. 
7- افسوس که در آرزوی رسیدن به گنجنامه مراد، از اندوه بسیار، رسوای جهانی شدم و به مرادم نرسیدم.
8-افسوس و فریاد که در جستجوی گوهر جمعیت خاطر، به بهانه گدایی
به نزدیک مدعیان کرامت شدم اما آن را نیافتم.
9- حافظ هزاران چاره و اندیشه از سر عقل کرد تا بتواند معشوق را رام خود کند اما به هوس و آرزوی خود نرسید.شرح غزل :
1- کمک و مساعدتی در کسی نمی بینم برای باران چه پیش آمد، مهر و محبت کی به پایان رسید و بر سر معشوقان و محبان چه آمده است؟
 2۔ آب حیات با آن همه روشنی، تیره و مات شد، خضر خجسته قدم کجاست؟ از شاخه گل هنگام خزان، خون می چکد، باد بهاران کجاست؟
 3- هیچ کس نمی گوید حق دوستی بر گردن یار است، حق شناسنان را چه پیش آمده و باران را چه شده است؟
4- از معدن جوانمردی، سالهاست که هیچ گوهری به دست نیامده است تابش خورشید و سعی و تلاش باد و باران برای ساختن گوهر، كجا رفته است؟
 5- این سرزمین، شهر دوستان و محبان و سرزمین مهربانان بود، مهربانی و صفا کی به پایان رسید و برای پادشاهان چه پیش آمده است؟ 
6- گوی کامیابی و بزرگی را به میدان زندگی انداخته اند اما هیچ کس به
این میدان نمی آید، چه بر سر سواران آمده است؟
 7- هزاران هزار گل شکفت اما هیچ بلبل نغمه خوانی، آوازی نخواند، برای عندلیبان و بلبلان چه اتفاقی افتاده است؟ 
8-ناهید که رامشگر فلک است، نوایی خوش نمی زند مگر عودش در آتش سوخته است؟ هیچ کس رغبت به مستی ندارد، می نوشان را چه شده است؟
9- حافظ، هیچ کس از رازهای پروردگار آگاهی ندارد پس خاموش باش،
از چه کسی می خواهی بپرسی که چرا گردش زمانه چنین شده است؟شرح غزل :
 1- زاهد گوشه نشین دیشب به میخانه آمد، عهد و پیمان زهد را شکست و
ساغر و پیمانه را گرفت.
 2- صوفی پشمینه پوش که دیشب جام و ساغر باده را می شکست، یک جرعه شراب نوشید و عاقل و اندیشمند شد 
3- معشوق روزگار جوانی به خوابش آمده بود و باز در پیرانه سر، عاشق و واله شده بود.
4- شاهد جوانی برای ربودن دل و دین می گذشت که آن صوفی بدنبال آن
آشنا، با همه بیگانه و غریب شد.
5- رخسار برافروخته گل، خرمن هستی بلبل را سوزاند و چهره خندان
آفتاب، مایه آسیب جان پروانه شد.
6- گریه شامگاهی و سحرگهان ما شکر خدا که ضایع و بیهوده نشد بلکه اشک دیدگان ما، در صدف روزگار مرواریدی در دانه شد.
 7- چشمان چون نرگس ساقی، آیه سحر و افسونگری را بر ما خواند و مجلس ورد و دعای ما تبدیل به محفل افسانه گویی گشت.
8- اینک منزل و مأوای حافظ، آستانه پادشاه است، دل به نزد دلدار رفته
است و جان به حضور جانانه و معشوق شتافته است.








شرح غزل :
 1- دیشب از استان وزیر پادشاه قاصد مژده آورد که از پیشگاه سلیمان زمان، دستور خوشدلی و کامرانی صادر شده است.
 2- از خاک هستی ما با اشک چشمانمان، گل بساز زیرا که سرای ویران دل ما را زمان آبادانی رسیده است.
 3- این توصیف بی اندازه ای که از گیسوی یار می کنند تنها نکته و حرف از هزاران سخنی است که به عبارت می آید و گفته می شود.
 4- ای خرقه آغشته به شراب، عیب‌هایم را بپوشان زیرا که آن بار پاک و بی گناه برای دیدن من آمده است.
5-امروز که ماه روشنایی بخش محفل ما در صدر نشسته است، مقام هر
یک از زیبارویان مشخص می شود.
 6- همت و اراده مورچه را ببین که با آن خردی، خود را به تخت سلیمان که تاجش به بلندای آسمان است، رسانید.
 7- ای دل در برابر چشمان گستاخ او، ایمان خود را نگاهدار زیرا که آن چشمان افسونگر و تیرانداز یار، به قصد غارت دل آمده است. 
8-حافظ، تو آلوده و ناپاکی پس از شاه طلب بخشش کن زیرا که آن مایه جوانمردی به جهت پاک گردانیدن تو آمده است.
 9- محفل او چون دریاست پس آن را غنیمت بدان تا در و مروارید بابی، ای زیان دیده، اینک زمان تجارت و سوداگری است.




شرح غزل :
 1- عشق تو، نهال سرگشتگی است و رسیدن به تو، کمال سرگردانی است . 2- چه بسیارند غرق شدگان در دریای وصل که سرانجام کارشان به حیرت و سرگشتگی کشید.
 3- دلی را به من نشان بده که بر رخسارش در راه عشق او ، خال سرگشتگی نباشد.
 4- آنجایی که تصور سرگشتگی بوجود آید نه وصلی باقی می ماند و نه وصل یافته و به وصال رسیده ای.
5- من به هر سو که روی گردانده و گوش کردم، صدایی جز پرسش از
حیرت نشنیدم.
6- آنکس که شکوه و جلال حیرت بر او وارد شود از کمال عزت و شرف،
شکسته می شود.
 7- سرتاپای هستی حافظ در عشق تر، چون نهال تازه رسته ای از سرگشتگی است.شرح غزل :
 1- هنگام نماز، کمان ابروی تو در خاطرم آمد و حالتی به من دست داد که حتی محراب هم به فریاد و فغان در آمد.
 2- اینک از من توقع صبوری و خرد و پردلی نداشته باش زیرا آن شکیبایی که تو قبلا از من دیدی همه به باد فنا رفت.
 3- اینک زمان صاف و روشن شدن می رسیده است و مرغان نغمه خوان چمن مست شده اند، و حال، موسم عاشقی و کار اساسی و بنیادی است.
 4- بدی بهبود شرایط و اوضاع دنیا را می شنوم، زیرا که گل همراه خود شادمانی آورد و باد بهاری شادمان از در رسید.
5- ای عروس زیبای هنر، از بخت و طالع خودت، شکایتی مکن بلکه خانه و حجله زیبایی خود را آراسته کن که داماد آمده است.
6- گلها و درختان فریبنده اینک همگی به خود زیور بسته اند و تنها دلبر
و معشوق ماست که با زیبایی خدادادی آمده است.
7- آوازه خوان، از شعر و سخن حافظ غزلی شیوا بخوان تا آن موقع به تو بگویم که دوران خوشی را به یاد آوردم.شرح غزل :
 1- ای دل به تو مژده می دهم که بار دیگر نسیم بهاری می وزد و هدهد مژده آور نیز از سوی سبا بازگشته است.
2- ای بلبل سحرخوان، بار دیگر نغمه داودی خود را بخوان که سلیمان و سلطان گل با نفس بهاری بازگشت. 
 3- عارف و شناسای حقی کو که زبان گل سوسن را بفهمد و از او بپرسد که چرا از باغ رفت و چرا دوباره بازگشت؟
 4- مهر و محبت خداوند در حق من مردمی و احسان کرد زیرا که آن زیباروی ماهرخ من از راه وفاداری بازگشت.
 5- لاله از نفس صبح بوی می نوشین را شنید و چون سوخته دل بود به امید یافتن دوا به چمن باز آمد.
6- دیده ام به دنبال این کاروان به راه باز ماند تا زمانی که زنگ بازگشت
آن به گوشم رسید.
7- اگر چه حافظ از ما رنجیده خاطر شد و عهد و پیمان سابق را شکست اما
لطف و کرم او را ببین که با خوبی و خوشی به دیدار ما آمد.شرح غزل :
 1- باد صبا برای خوشامدگویی به نزد پیر می‌فروش آمد زیرا که دوره خوشی و شادمانی و کامرانی و نوشانوش مستانه است.
 2- هوا چون دم عیسی، روحبخش شد و باد عطرآگین گشت، درخت سرسبز شده و مرغ نغمه خوان در خروش و فغان مستانه شد
 3- باد بهار چنان تنور لاله را فروزان کرد که از گرمی آن غنچه در عرق
خود غرق شد و گل بنای جوشیدن گذاشت.
4- با گوش عقل این کلام را از من بشنو و به عیش بپرداز زیرا که این سخن را سحرگاهان از سروش غیبی شنیدم که: 
5-از پریشان فکری رها شو تا خاطرت جمع شود زیرا که اگر اهریمن وسوسه گر را از خود دور سازی، فرشته آرامش به تو روی خواهد آورد.
6- نمی دانم که سوسن آزاد از بلبل نغمه خوان سحر چه شنید که با وجود
داشتن ده زبان، خاموش شد.
7- مجلس انس و الفت که جای همکلامی با نامحرمان نیست پس پیاله و ساغر بادهات را پنهان کن زیرا که خرقه پوش سالوس در حال آمدن است.
8- حافظ اینک از خانقاه صوفیان به میخانه میرود شاید که از مستی زهد ریاکارانه، بهوش آمده است.شرح غزل :
 1- سحرگاه بخت مساعد به کنار بالین من آمد و گفت از خواب برخیز که آن شهریار شیرینکار آمده است.
 2-پیاله ای می بنوش و شادمان برای تماشا روان شو تا ببینی که محبوبت با چه تزئین و روشی آمده است.
 3- ای گوشه نشین نافه گشا، مژدگانی به من بده زیرا که از دشت تن، آهوی مشکین آمده است.
 4- گریه باعث آبروی سوخته دلان شد و ناله و فغان نیز دادرس و مددکار عاشق بیچاره گشت.
5- مرغ دلم باز هواخواه یاری کمان ابروست، ای کبوتر دل ببین که شاهینی به قصد شکار تو آمده است.
6- ای ساقی، شراب بده و غم مخور که طبق مراد ما دشمن رفت و دوست
آمد.
7- آنگاه که ابر بهاری، بد عهدی و پیمان شکنی روزگار را دید، بر سمن و سنبل و نسرين گریست. 
8- آنگاه که باد صبا، از بلبل نغمه خوان، گفته و شعر حافظ را شنید عنبرافشان شد و به تماشای گلها و سبزه‌ها آمد.شرح غزل :
 1- اینطور نیست که هر کس چهره اش فروزان و درخشان شد، راه و رسم دلبری را بداند و هر کس که آیینه ای بسازد، جهانگیری اسکندر را بتواند
 2- اگر کسی کلاهش را کج گذاشت و با تکبر و به تندی نشست اینطور نیست که شیوه تاجداری و رسم فرمانروایی را می داند.
 3- تو همچون گدایان، بخاطر مزد و اجر ، بندگی مکن زیرا که محبوب خود شیوه و راه بندہ پروری را می داند.
 4- من بنده همت بلند آن وارسته ام که سلامتش را نابود می کند و می سوزاند و در عین فقر و تنگدستی، شیوه کیمیاگران را می داند. 
5- اگر تو شرط وفاداری و پیمان را نگاه داری خوب است والا هر کسی خود راه و روش ستم و ظلم را می داند. 
6- دل سرگردان و مجنون خود را باختم اما ندانستم که آدمیزاده ای چون پریان، شیو؛ دلبری را می داند.
 7- هزاران نکته لطيف و نازکتر از مو در اینجا نهفته است و اینطور نیست که اگر کسی سر بتراشد، آئین وارستگی را می داند. 
8- نقطه دید و نگاه من دایره خال تو است زیرا که تنها گوهرشناس، قدر و ارزش گوهر یکدانه مرا می داند.
 9- هر کس که با قامت و چهره زیبای خود سرور زیبارویان شد می تواند جهان را تسخیر کند اگر که شبوة عدل و داد را بداند.
 10- کسی از شعر نغز و دلپذیر حافظ آگاه می شود که خود دارای طبعی نازک باشد و شیوه گفتن به زبان دری را بداند.شرح غزل :
 1- هر کس که راز دل را نگاهداشت در آستان پاک یار باقی ماند و آنکس که شیوه رازداری را ندانست در ناآگاهی ماند.
 2- اگر دل من از حجاب خود بیرون آمد بر من عیب مگیر، خدا را شکر که دل من در پردۂ گمان باطل نماند.
 3- پشمینه پوشان، رخت و لباس خود را از گرو می در آوردند و تنها این دلق و خرقه ما بود که در مبخانه میفروش، در گرو باقی ماند.
 4- محتسب، اینک شیخ شهر شده و گناهان خود را فراموش کرده است و اینک داستان رسوایی ماست که در هر کوی و بازاری شنیده می شود. 
5- هر شراب لعل رنگی که از دست بلورین بار گرفتیم، اشک اندوه شد و در دید؛ ما به گریه خون آلود بدل شد.
 6- جز دل من که از روز ازل تا پایان دنیا عاشق بود، نشنیدیم که هیچ کس دیگری، همیشه عاشق باشد و ثابت قدم بماند.
 7- نرگس، چون چشمان تو که خمار است خود را بیمار کرد اما به شيوة خماری و مستی تو نتوانست برسد و همچنان بیمار و مبتلا باقی ماند.
8- از صدای سخن عشق، من سخنی خوشتر نشنیدم و بهتر از آن یادگاری
در این فلک گردان ندیدم.
 9- من خرقه ای داشتم که عیبهای بسیار مرا می پوشاند اما اکنون در گرو وجه می است و رامشگر، و کمربند بت پرستی من آشکار، باقی مانده است. است.
 10- صورت دل انگیز چینی چنان بر زیبایی تو حیران و سرگشته شد که سخن تحيرش در نقشهای در و دیوار باقی مانده است.
 11- دل حافظ می خواست که تنها یک روز در گلگشت گیسویش باشد رفت که بازگردد اما جاودانه در بند زلفش گرفتار ماند.شرح غزل :
 1- مژده و نوید آمد که روزگار غم پایدار نخواهد نمی ماند و همچنان که شادی، همیشه نماند، غم نیز پایدار نخواهد بود.
 2- اگر چه من به چشم محبوب خویش، چون خاک بی ارزش شدم اما رقیبم نیز همیشه اینچنین دارای احترام نخواهد ماند.
 3- وقتی که حاجب استان بار، همه را با شمشیر غیرت می زند هیچ کس نمی تواند مقیم حرم خاص او شود.
4- وقتی که در دفتر هستی نوشته ای از تو باقی نمی ماند چه جای گله کردن یا سپاسگزاری از نقش زشت و زیباست؟
 5- می گویند که در محفل جمشید همواره این سرود خوانده می شد که ساغر باده ناب بیاورید که سلطنت جمشید جاودان نخواهد ماند.
6- ای شمع، وصال پروانه را مغتنم شمار زیرا که این معامله وصال تا
پیش از دمیدن صبح طول نخواهد کشید.
7- ای توانگر، از فقیر خود دلجویی کن زیرا که گنجینه زر و پول و درم نخواهد ماند.
8- بر طاق نیلگون آسمان با زر نوشته اند که هیچ چیز جز خوبی نیکوکاران
و بخشندگان باقی نخواهد ماند.
9- از مهربانی و محبت محبوب خود، طمع مبر زیرا که نشانی از ستم یار
باقی نخواهد ماند و او درباره مهربان خواهد شد.شرح غزل :
 1- ای کسی که پسته دهان نو، بر داستان شیرینی قند خنده زده، برای من که مشتاق تو هستم، بخاطر خدا لبخندی شیرین بزن.
 2- درخت طوبی در بهشت جرأت نمی کند که در برابر قامت تو سخنی بگوید، من از این داستان می گذرم که اگر بخواهم درباره اش بگویم سخنم طولانی می شود.
 3- اگر می خواهی که جوی خون از چشمانت سرازیر نشود، دل به عهد و وفای هم صحبتی با فرزند دیگران مبند.
 4- اگر جلوه می فروش و اگر به ما طعنه عشق و ریا میزنی در هر صورت ما به شیخ خود پسند هیچ اعتقاد و ایمانی نداریم.
5- کسی که گرفتار و اسیر کمند عشق تو نشد چگونه می تواند از پریشان حالی من آگاه شود؟
 6- اینک که بازار آرزو مندی و شوق رواج یافته و گرم شده، آن یار بلندبالای ما کجاست تا جان خود را چون سپند بر آتش چهره اش بسوزانم.
7- آنجا که محبوب ما سخن می گوید در حالی که لبخندی شیرین داری، ای پسته فکر میکنی که کیستی؟ پس تو را به خدا سوگند که به خودت مخند.
8-حافظ، حال که تو از کرشمه و غمزه ترکان زیبا دست نمی شویی میدانی که قرارگاه دلت کجاست؟ خوارزم یا خجند است.








شرح غزل :
 1- بعد از این دست من تنها به دامن آن بلند بالا ملازم خواهد بود زیرا که با آن قامت خرامان خود، ریشه و بنیاد هستی ام را از جا برکند.
 2- من برای مستی نیازی به رامشگر و شراب ندارم تو پرده از چهره بگشا تا چون سپند از سرخی آتش رویت، به رقص درآیم.
 3- هيچ چهره ای مانند آینه حجله بخت، نیک نخواهد شد مگر آن چهره ای که بر سم اسب محبوب، مالیده شود.
 4- گفتم اسرار غم عشق تو هر چه هست بگو باشد زیرا که من بیش ازین شکیبایی نگاهداشتنش را ندارم. تا کی و چقدر صبر کنم؟ 
5-ای صیاد، آهوی مشکين نافه مرا مکش، از آن چشمان سیاهش شرم کن و او را به بند مکش.
6- من که خاکسار و فرومانده ام و حتی نمی توانم از این دنیا دل بکنم چگونه می توانم برکنار آن قصر رفیع بوسه بزنم؟
7- ای حافظ، دل خود را از آن گیسوی خوشبو باز مگیر زیرا که بهتر است دیوانه و مجنون را همچنان در بند نگاهداری.شرح غزل :
 1- از حال خود برایت گزارشی ننوشتیم و روزگاری گذشت، محرم رازی نیست تا پیغامی توسط او به تو بفرستم. 
 2- ما نمی توانیم به آن جایگاه والای وصال تو برسیم مگر اینکه لطف و کرم تو خود پیشگام شود.
 3- حال که شراب از خم به سبو ریخته شد و گل نقاب از چهره افکند و شکفت، عشرت و خوشی را غنیمت بدان و چند جام شراب بنوش.
 4- شربت گلاب و قند، درمان دل بیمار ما نیست، علاج ما، چند بوسه از دهان تو است گر چه با دشنام آمیخته باشد. 
5- ای پارسا، از کوچه وارستگان و رندان با احتیاط گذر کن تا مبادا گفتگوی چند رسوا و بدنام، ترا تباه نکند.
6- تو که تمام معایب شراب را برشمردی، کمی نیز از هنر مستی و بی‌خبری‌اش بگو و تنها بخاطر بدست آوردن دل چند عامی ساده دل، دانش و خرد و فلسفه را منکر مشو.
 7- ای گدایان میخانه عشق، پروردگار یار شماست پس چشم امید و احسان از سوی حیوان صفتان بیخرد نداشته باشید.
8- پیر میخانه چه سخن خوشی با میخواره و دوست همیشگی خود گفت که: تو هرگز حال دل سوخته ات را با ناپختگان در میان مگذار.
9- حافظ از اشتیاق چهره روشن و تابناک تو سوخت، ای کام یافته به
ناکامان اطراف نگاهی از سر مهربانی بیفکن.شرح غزل :
 1- دیشب، هنگام سحر، از غصه و اندوه دنیایی نجاتم دادند و در آن تاریکی ظلمت و جهل، آب زندگانی جاوید معرفت را به من نوشاندند.
2- از تابش و پرتو انوار ذات حق مرا از خود بیخود کردند و از ساغر صفات متجلی حق، به من شراب عشق نوشاندند.
 3- چه سحرگاه مبارکی بود و چه شب خجسته ای، آن شب مرادی که برات نویی از آزادگی به من دادند.
 4- بعد از این من فقط در آینه اوصاف جمال ازلی خواهم نگریست زیرا که در این آینه، ظهور ذات حق را می توان دید.
5- من اگر کامروا شدم و سرخوش، تعجبی نیست زیرا سزاوار بودم و اینها را به صدقه به من دادند.
6-زمانی و روزی سروش غیب به من مژده این بخت مبارک را داد که با
وجود جور و جفای در راه طلب، صبوری کرده و با ثبات ماندم.
 7- این همه شیرینی و حلاوت که در سخنم هست همه پاداش صبوری است و به همین دلیل به من شاخ نبات مقصود را دادند.
8-اراده حافظ و دعاهای شب زنده داران بود که مرا از بند غم و اندوه روزگاران نجات بخشید.شرح غزل :
 1- دیشب در خواب دیدم که فرشتگان، در میخانه معرفت را زدند، خاک آدم را با شراب عشق آمیختند و در قالب آفرینش ریختند. 
2- ساکنان حریم مستوری و پاکدامنی عالم غیب، با منی که خاکسار راه نشین هستم، باده و شراب مستی حق نوشیدند. 
3- آسمان با آن همه بزرگی اش نتوانست بار امانت و تکلیف الهی را تحمل کند. پس این کار را به من دیوانه و مجنون واگذار کردند
 4- از هفتاد و سه فرقه اسلامی، هفتاد و دو تای آنها در جنگ هستند، ستیز آنها را از نادانی بدان و عذرشان را بپذیر زیرا که چون راه راستین را ندانستند، به سوی افسانه و خرافات رفتند.
5- خدا را شکر که بین من و پیر راه، صلح برقرار شد و صوفیان که چنین دیدند به رقص و سماع برخاستند و بادۂ شکر و سپاسگزاری نوشیدند. 
6- آتش آن نیست که موجب خندیدن و شعله ور شدن شمع می شود بلکه آتش آن است که در خرمن هستی پروانه زدند و او را سوزاندند.
 7- از آن زمان که بر گیسوی سخن با قلم شانه زدند جز حافظ هیچکس نتوانست از رخ اندیشه و تفکر، نقاب براندازد.شرح غزل :
 1- آیا زمانی میرسد که عیار پا کی خالص و بی ریا را بسنجند تا زاهدان ریا کار به کاری جز تظاهر می پرداختند.
 2۔ صلاحدید من این است که یاران و دوستان همه کارهای خود را کنار
گذاشته و حلقه گیسوی یاری را در دست گیرند.
 3- یاران با سرخوشی سر زلف ساقی را در دست گرفتند اگر که دور فلک و روزگار اجازه دهد و بگذارد که آنان به آرامش برسند.
4- با قدرت سرپنجه تقوی به زیبارویان فخر مفروش زیرا که این گروه سواران، دژهای محکم دل را تنها با یک سوار تسخیر می کنند. 
5- یارب این زیبارویان جوان چقدر در ریختن خون جسور و بی‌باکند که به تیر مژگان، هر لحظه دلی را شکار کرده و به خون می کشند.
6- رقص با شعر تازه و دلکش و آوای نی بسیار خوش است بخصوص رقصی که در آن دست یاری زیبا در دست باشد.
7- حافظ، فرزندان روزگار چون خود او غم بیچارگان را نمی خورند پس
بهتر است که از آنان دوری کرد.شرح غزل :
 1- اگر پیر میفروش نیاز وارستگان را برآورد، پروردگار نیز گناه آنان را خواهد بخشید و آنها را بلا و آفت دور خواهد کرد.
 2- ساقی از ساغر شراب، باده بطور مساوی بده تا گدا، حسادت نکرده و جهان را پرآشوب و فتنه نسازد.
 3- اگر سالک و راهروی به پیمان و عهد امانت نگاهداری خود وفادار بماند حقیقتا از پس این اندوهها به او بشارت و مژده امان خواهد رسید.
 4- ای حکیم، اگر رنج و اندوهی به تو رسد و با آسایشی بدست آوری، آن را به کسی نسبت مکن زیرا همه اینها از سوی خداست. 
5-در کارگاه هستی که عقل و خرد و دانش به آن راه نمی یابد، چرا درک و فهم ناتوان و سست رأی، به بیهوده بیش ازین می خواهد؟ 
6-ای رامشگر، آهنگی بنواز زیرا که کسی بی آنکه زمان مرگش برسد نموده است و اگر کسی این آهنگ و ترانه را نزند اشتباه می کند.
 7- درد عشق و آفت خماری ما را کشت و تنها وصال دوست یا نوشیدن
شراب صاف و روشن ما را شفا می بخشد.
8- جان ما در کار نوشیدن شراب از دست رفت و حافظ در عشق سوخت، یار عیسی نفسی کجاست تا جان تازه ای به ما ببخشد.شرح غزل :
1- دلا بسوز زیرا که سوختن تو، مشکلهای زیادی را حل می کند و عجز و نیاز شبانه، صدها آسیب و بلا را دور می سازد. 
2- خشم و ملامت یار زیبارو را چون عاشقان بپذیر زیرا که یک غمزه و کرشمه، صدها جور و ستم را تلافی خواهد کرد.
 3- از عالم این جهانی تا عالم معنی و ملکوت همه پرده ها را برای کسی که
در خدمت جام جهان بین و ضمیر روشن پیر و مراد کامل باشد، برخواهند
داشت.
4- عشق، طبيي است مسیحا دم و مهربان، اما اگر در تو درد نیاز نبیند چگونه به درمانت بکوشد و چه کسی را درمان کند؟ 
5- تو کار خودت را به خدا واگذار کن و دل خود را شادمان نگاه دار زیرا
اگر مدعی، به تو رحمی نکند، خدا رحم می کند.
6- از بخت و اقبال نامساعد خود دلتنگم، آیا می شود که بیدار و دل آگاهی
هنگام نیایش صبحگاهی در حق ما دعایی بکند؟
 7- حافظ از غم عشق سوخت و به زلف یار دسترسی نیافت شاید نسیم صبا، به این بخت و اقبال او را راهنمایی کند.شرح غزل :
 1- آن باوه گو سبب وارستگی و عشق ورزیدن، به من طعنه می زند. او کسی است که به رموز عالم غیب نیز اعتراض می کند. 
2- تو به کمال سر محبت من بنگر نه زشتی گناهم زیرا کسی که از هنر عشق بی خبر است، به عیب و نقص عاشق می نگرد.
 3- زمانی بوی عطر حوری بهشتی به مشام می رسد که خاک میکدۀ ما را
عطر گریبان خود سازد.
 4- غمزه و کرشمه ساقی چنان راه اسلام را می زند که حتی صهيب نیز میتواند از نوشیدن می، اجتناب کند. 
5- پذیرفتن صاحبدلان تنها کلید دست یافتن به گنج خوشبختی است، نباید کسی در این نکته، دچار شک و تردید شود.
6- چوپان وادی ایمن زمانی به مقصود خود خواهد رسید که چند سال از جان و دل در خدمت شعیب تلاش کند.
 7- قصه سرگذشت حافظ آنگاه که از دوران جوانی و پیری خود یاد کند.
باعث می شود از چشم، خون گریسته شود.شرح غزل :
 1- اگر همای سعادت باز بر سر ما گذر کند، یار به سوی ما باز می گردد و برای وصال، عهد می بندد.
 2- اگر چه چشمان مرا امکان دسترسی به در و گوهر نیست ولی خون دل می خورد و در اندیشه نثار کردن آن است.
 3- دیشب با خود می گفتم که مگر لعل لب او مرا درمان کند که ناگاه سروش غیبی بانگ برآورد که آری چنین خواهد کرد.
 4- کسی جرأت نمی کند که از قصه اندوه ما با بار سخنی بگوید جز آنکه باد بهاری، پیام ما را به گوش او برساند. 
5-شاهین دیده ام را به سوی تذروی به پرواز در آورده ام شاید که بتواند آن را بدست آورد و شکار خود سازد.
6- شهر از عاشقان واقعی خالی شده است آیا می شود که مرد دلاوری از
خودگذشتگی نشان دهد و کاری کند؟
 7- مرد بخشنده ای کجاست تا در مجلس عشرت او، غمزده و مغمومی، جرعه ای شراب نوشد و از خماری نجات یابد؟ 
8-یا تو با من وفاداری کن با پیام وصال بده یا خبر مرگ حریف عشق به گوش من برسد. آیا می رسد زمانی که زمانه، از این سه تا، یکی را انجام دهد
9- حافظ، اگر تو خود از آستان یار دور نشوی او روزی از بالین تو و
گوشه کنار تو خواهد گذشت.شرح غزل :
 1- زمانی که قلم خوشبو و مشکین تر از ما یاد کند و نوشته ای بنویسد گویی ارزش آزاد کردن صد برده و غلام را برده است.
2- پیک منزلگاه سلمی که همیشه به سلامت باد چه می شود اگر که با آوردن و رساندن سلامی، دل غمزده ما را شاد سازد؟ 
3- امتحان کن و ببین که اگر به خراب از دست رفته ای، لطف و مهربانی کنی تا به سامان رسد، چه گنجهای مقصودی به تو خواهند بخشید.
 4- پروردگارا تو خود به آن یار شیرین و زیبا الهام کن تا با مهربانی بر بالین عاشق خود فرهاد گذر کند.
5- ارزش یک ساعت عدل و عدالت برای شاه بیشتر بهتر از صد سال عبادت و پرهیزگاری است. 
6- غمزه و کرشمه تازه تو، اساس و بنیادم را ویران کرد، تا ببینم که بار دیگر چه شیوه حکیمانه ای را آغاز خواهد کرد. 
7- سرشت پاک تو از ستایش ما بی نیاز است، اندیشه آرایشگر با زیبایی خدادادی چه می تواند بکند. 
8-ما در شیراز به مقصود و مراد خود نرسیدیم، خوشا آن روزی که حافظ به بغداد سفر کند.









شرح غزل :
 1- آیا کسی یافت می شود که از روی کرم و بخشش خود با ما وفاداری کرده و بجای بدکاریهای من، لحظه ای به من نیکی کند؟
 2- ابتدا با آواز خوش خود و ناله نی، پیغام بار و معشوق را به دلم رساند و سپس با دادن یک ساغر شراب، به من وفای به عهد خود را ثابت کند.
 3- اگرچه جان در غم دلبر فرسوده شد و مراد دلم از او حاصل نشد اما نباید از او مأیوس شد زیرا امید است که از ما دلجویی کند.
 4- به دلبر گفتم من تا خود بوده ام نتوانستم از گیسوی پرشكن گرهی باز کنم و او گفت که من خود به او دستور داده ام تا چون طراران، دست را به یغما برد. 
5-به آن صوفی تندخو و عربده کش که از عشق، بویی نبرده است، کمی از مستی و بیخودی اش بگو تا خود پرستی را رها کند و هوشیاری را کناری نهد
 6- فقیر بی نام و نشانی چون من مشکل می تواند باری چون او داشته باشد، کی سلطان می تواند با قلندر بی سروپایی، در خلوت خود، به عیش و نوش بپردازد؟
 7- اگر از آن گیسوی خم اندر خم یار ستمی ببینم، آسان است، هر کس که عیاری و راهزنی کند نباید غمی از زنجیر و بند او داشته باشد.
8-لشکر غم بی حد و حساب شد و من تنها از بخت و اقبال خود کمک می خواهم تا شاید مایه فخر و مباهات دین «عبد الصمد» به غمخواری از من سراغی گیرد.
 9- ای حافظ با وجود چشمان پرنیرنگ و انسون اما، قصد رفتن به سوی او مکن زیرا که گیسوی سیاه و شبرنگ او، سخت غارتگر دلهاست نهد.شرح غزل :
 1- چرا سرو خوش خرام من قصد رفتن به گلزار را ندارد و همدم گل نمی شود و یادی از یاسمن نمی کند؟
 2- دیشب از زلف پیچ در پیچ او شکایتی کردم او به ریشخند پاسخ داد که این زلف سیاه و خمیده به من گوش نمی کند.
 3- تا دل هرزه گرد من به لابلای شکن گیسوی یار رفت، از آن سفر طولانی خود، قصد بازگشت به وطن و سینه مرا ندارد.
 4- من در برابر کمان ابروی او پیوسته، ناله و زاری میکنم گویا او گوشه کمان ابرویش را کشیده که به من گوش نمی کند. 
5- با تمام پرچینی دامنت، از باد صبا در تعجبم که چرا هنگام گذر از کوی تو، خاک را چون مشک ختن خوشبو نمی سازد؟ 
6- آنگاه که گیسوی بنفشه از نسیم پرچین و شکن می شود جای تعجب است که دلم از آن عهد شکن بسیار یاد می کند.
 7- دل به امید دیدن روی او دیگر با جان همدم نمی شود و جان در آرزوی
رسیدن به کوی او، دیگر به خدمت تو در نمی آید.
8- ساقی سیمین تن من اگر هم به تمامی شراب صاف نشده به من دهد،
تنم یکسره چون جام می، دهان خواهد شد.
 9- اشک ریخته بر چهره ام را مورد ظلم و خواری قرار مده زیرا که ریزش ابر، بی هدد اشک من، نمی تواند در عدن بپرورد. 
10- حافظ کشته غمزه و کرشمه تو شد و پند و نصیحتی نشنید پس هر کس که گفتار درد و سوز را نشنید سزاوار شمشیر و کشتن است.

شرح غزل :
 1- بیخبران از نظربازی و عشقبازی ما، در تعجبند، من این گونه که نشان دادم هستم، پس ازین دیگر خود می دانند که چه کنند.
 2- خردمندان مرکز دایره وجود هستند اما تنها عشق است که می داند آنها در دایره هستی، سرگردانند. 
3- تنها چشمان من نظرگاه چهره او نیست بلکه خورشید و ماه نیز آینه گردان جمال او هستند.
 4- خدا خود عهد و پیمان همیشگی ما را با لب شیرین دهنان بست، ما نیز غلام و چاکر آنان هستیم و آنان مولی و مالک ما. 
5-ما فقیریم و آرزوی نوشیدن می و شنیدن نغمه رامشگر را داریم آه اگر این خرقه پشمینه ما را در گرو شراب از ما نگیرند. 
6- شب پره کور نمی تواند به وصال خورشید برسد زیرا حتى صاحبنظران هم در آینه خورشید، سرگشته و حیران هستند. 
7- ادعای عاشقی و شکایت کردن از محبوب؟ حقا که این لافي دروغ و باطل است و عشق‌بازانی که چنین کنند سزاوار فراق یار هستند.
8-شاید که چشمان سیاه تو، مستوری را به من بیاموزد وگرنه مست بودن و در پرده پرهیزکاری پنهان شدن، کار هر کسی نیست.
9- اگر باد، بوی خوش تو را به آرامگاه روانها ببرد، عقل و خرد و جان،
گوهر هستی خویش را زیر پایت نثار خواهند کرد. 
10- اگر زاهد به وارستگی حافظ پی نبرد، چه اهمیتی دارد، شیطان از آن گروه مردمانی که قرآن می خوانند، می گریزد.
 11- اگر شاهدان جوان میخانه از اندیشه ریاکارانه ما آگاه شوند زین پس، خرقه پشمینه را صوفیان را در گرو شراب نخواهند پذیرفت.شرح غزل :
 1- یاران، آنگاه که بنشینند، غبار اندوه و غم را فرو نشانند، زیبارویان چون به جدال و ستیز برخیزند، قرار و آرام دل را از میان ببرند.
2- آنگاه که آنها دلها را با کمند ستم ببندند دیگر نخواهند گشود و وقتی که زلف عنبرین خود را باز کنند جانهای اسیر را پراکنده می سازند.
 3- اگر پس از عمری، لحظه ای با ما بنشینند، زود بر می خیزند، و آنگاه که بر می خیزند، نهال شوق و اشتیاق را در خاطر ما میکارند.
 4- اگر به اشک خلوت نشیننان توجه کنند گوهر بدست می آورند و نگاه محبت آمیز را از سحرخیزان دریغ نکنند اگر بدانند دعایشان به اجابت میرسد. 
5- آنگاه که می خندند، از چشمانم اشک سرخ چون لعل رمانی روان می سازند و زمانی که به چهره ام نگاه می کنند راز پنهانی دلم را می خوانند.
 6- آنان که درمان بیماری عاشق را ساده می انگارند، و چاره جویی درد عاشق را با اندیشه خام می پندارند، در عجز خود در مانده می شوند.
 7- آنان که چون منصور حلاج از مراد کام می گیرند، سود و ثمری دارند اما زمانی که حافظ را به این درگاه دعوت می کنند او را از این آستان دور می سازند. 
8- هنگامی که مشتاقان به این آستان، روی نیاز می آورند آنان ناز و بی اعتنایی می کنند زیرا که اگر نیازمندان با درد عشق اینگونه می آیند
همچنان در بند خواهند ماند.شرح غزل :
 1- کمترین بنده چشمان مست تو، پادشاهان تاجدار هستند و هوشیاران تنها شایستگی مستی از شراب لب لعل تو را دارند.
 2- باد صبا خبر چینی تو را کرد و اشک دیده خبرچینی مرا، که اگر این دو نبودند، عاشق و معشوق، راز خود را پوشیده نگاه میداشتند.
 3- از زیر گیسو و طره خمیده ات آنگاه که گذر می کنی بنگر که چگونه مرد در سمت چپ و راست تو، سوگوار و بی قرارند.
 4- چون باد صبا به بنفشه زار برو و ببین که به سبب غارتگری گیسوی تو، آنان چه بی تاب هستند. 
5-ای کسی که ادعای خداشناسی داری برو بدان که بهشت نصیب ما می شود زیرا که تنها گناهکاران هستند که مستحق بخشش و لطف پروردگارند.
 6- تنها من نیستم که برای چهره‌ی چون گل تو، غزل می سرایم بلکه بلبلان هزار آوا نیز برایت نغمه سرداده اند.
 7- ای پیر و مراد مبارک قدم تو مرا یاری کن زیرا که من پیاده ام و همراهان من سوارانی تندرو هستند. 
8- به میخانه بیا و با نوشیدن شراب چهره ات را گلگون ساز و به خانقاه مرو زیرا آنجا جای گناهکاران است.
9- امید که حافظ از آن زلف تابدار و خمیده تو هرگز آزاد نگردد زیرا که
اسیران کمند گیسوی تو، رستگار و نجات یافته اند.شرح غزل :
 1- آن کسانی که با یک نظر، خاک را به کیمیا و طلا تبدیل می کنند، آیا می شود که گوشه چشم، عنایتی هم به ما کنند؟
 2- درد عشق را پنهان کنم بهتر است از آنکه طبیبان ادعاگر به درمان آن مشغول شوند، شاید که گنجینه غیب، این درد را درمان کنند. 
3- وقتی محبوب و معشوق، نقاب از چهره نمی افکند چرا هر کس با تصور خود، از او صورتی می سازد؟
 4- آنگاه که سرانجام و عاقبت نیک و خوب به وارستگی یا پارسایی نیست بهتر است که آدمی، کار خود را به عنایت و توجه پروردگار بسپارد. 
5- تو بی شناخت و معرفت مباش زیر که در مزاید؛ کالای عشق، صاحبنظران تنها با آشنایان و اهل معرفت، داد و ستد می کنند
 6- حال که آنان در پس پرده، گناهان بسیار می کنند، اگر پرده برافتد چه خواهند کرد و چه عذری خواهند آورد؟
7- اگر سنگ از شنیدن این حکایت ناله سر دهد تعجب مکن زیرا که اهل
دل، داستان غصه دل را بسیار مؤثر بیان می کنند. 
8- شراب بنوش زیرا صد گناه پوشیده از بیگانگان، بهتر از عبادتی است که از روی تظاهر و ریا انجام شود.
 9- می ترسم پیراهنی که بوی محبوبم یوسف از آن به مشام می رسد، توسط برادران حسودش پاره و دریده شود.
 10- از کوی میخانه گذر کن تا آنان که حضور قلب دارند تمام وقت خود را صرف دعا برای تو کنند.
 11- پوشیده از مردمان حسود مرا به سوی خود بخوان زیرا که توانگران جوانمرد، برای خشنودی خداوند، پنهانی نیکی می کنند.
 12- حافظ، روزگار وصل همیشه میسر نیست زیرا که شاهان به گدایان کمتر توجه و التفات می کنند.شرح غزل :
 1- اگر زیبارویان به همین صورت دلبری کنند، در ایمان زاهدان، خلل و
رخنه ایجاد خواهند کرد.
 2- هر کجا که آن یار گل چهره، شکفته شود، زیبارویان دیگر چشم خود را جایگاه او می کنند.
3- ای جوان خوش قامت، کوی سعادت را ببر پیش از آنکه قامتت خمیده شود و از آن چوگان سازند.
 4- عاشقان حتی بر سر خود هم اختیاری ندارند و هر چه امر تو باشد، همان را انجام خواهند داد. 
5-این داستانهایی که از طوفان نوح می گویند، در نظر من، قطره ای بیش نیست.
6- آنگاه که یار ما رقص و سماع را آغاز می کند، فرشتگان نیز در عرش به
رقص و دست افشانی در می آیند.
 7- چشانم از شدت گریه، غرق در خون شد، در کجا تا این حد بر آدمی و مردم ستم روا می دارند؟
8-ای دل به خوبی با غصه خود بساز زیرا که محرمان اسرار، در آتش
هجران، زندگی خوشی دارند.
9- حافظ از ناله نیم شبی غافل مشو تا آینه دلت، چون صبح رخشان و
روشن شود.شرح غزل : 
1- به یار گفتم: چه زمانی دهان و لبت مرا کامران می کنند و او گفت؛ به چشم، هر چه تو بگویی، لب و دهانم همان کنند.
 2- گفتم که لبت، از من درخواست خراج مصر را می کند و او گفت: اینان در این سوداگری، کمتر ضرر می کنند.
 3- گفتم که چه کسی به آن دهان کوچکت راه جست؟ گفت این داستانی است که تنها با نکته دانان عشق می توان گفت.
 4- گفتم که بت پرست مشو و با خدا باش، گفت که در کوی عشق هر دو این کارها را انجام می دهند. 
5- گفتم که حال و هوای میخانه، غم را از دل می برد و او گفت: خوش به سعادت کسانی که خود دلی شادمان کنند.
6-گفتم شراب نوشیدن و خرقه زهد، خلاف آئین مذهب است، گفت: این
دو کار را در مذهب پیر مغان می توان انجام داد.
 7-گفتم: پیر چه نصیبی از لبان لعل فام شیرین خواهد برد؟ گفت: این بوسه شیرین، او را جوان می کند.
8-گفتم که خواجه کی عروسی خواهد کرد؟ گفت: آن زمان که ماه و مشتری قرین یکدیگر شوند
9- گفتم که حافظ همیشه برای اقبال و بخت او دعا می کند، گفت: این دعا را فرشتگان هفت آسمان نیز می کنند.شرح غزل :
 1- نصیحتگران ریا کار که این چنین در محراب و منبر خود را نشان می دهند، آنگاه که به خلوت می روند به کارهای دیگر  مشغول میشوند.
 2- از دانشمند مجلس مشکل را بپرس که چرا دستوردهندگان به توبه، خود از کارهای ناشایست چرا کمتر توبه می کنند؟
 3- گویی که به روز جزا اعتقادی ندارند که این همه در کار خدا، تقلب و ناراستی میکنند.
 4- پروردگارا این نوکیسه ها را بر جای خود نشان که به داشتن غلامان ترک و استر، این همه فخر میفروشند
 5- ای گدای خانقاه، سریع از جای برخیز زیرا که در مجلس عارفان، آبی میدهند که دلها را بی نیاز و مستغنی می سازد.
6-هر چند که زیبایی بی حد و حصر أو، عاشقان زیادی را می کشد اما باز
گروهی دیگر از پس پرده غیب، برای عشق او، سر بیرون می کنند.
 7- ای فرشته، بر در میخانه عشق الهی، نیایش کن زیرا که نهاد آدمی را با عشق سرشته و خمیر می کنند.
8-سحرگاهان از آسمان خروشی شنیده شد عقل گفت: همانا این فرشتگان
هستند که شعر دلکش حافظ را می خوانند تا حفظ کنند.شرح غزل :
 1- میدانی که چنگ و عود چه چیزی بیان می کنند، مخفیانه شراب بنوشید زیرا که نوشندگان را تازیانه می زنند.
 2- حرمت عشق و آبروی عاشقان را می برند، بر جوانان عیب میگیرند و پیران را از عشق ورزی سرزنش می کنند.
 3- جز سکه های ناخالص و ناسره چیزی بدست نیاوردند اما همچنان بیهوده در این خیال هستند که راز کیمیاگری را می دانند.
 4- می گویند که سخن رازآمیز عشق را نه بگویید و نه بشنوید، این حکایتی دشوار است که بیان می کنند. 
5-ما در بیرون از پرده اسرار، به خیالات واهی مغرور شده ایم تا ببینیم که درون پرده، در مورد ما چه می اندیشند و چه تصمیمی می گیرند.
6- بنگر که این راهروان با شیخ خود چه می کنند و چگونه وقت پیر مغان
را مشوش و شوریده می سازند.
 7- گر چه می توان صد کشور دل را با نیم نگاه بدست آورد اما این زیبارویان هستند که در این سوداگری، کوتاهی می کنند. 
8-گروهی، وصال دوست را منوط به تلاش و سعی می دانند  گروهی دیگر آن را به تقدیر و سرنوشت سپرده اند.
9- باری، بر ثابت ماندن همیشگی اوضاع روزگار اطمینان نداشته باشه
زیرا جهان کارخانه ای است که پیوسته در آن تغییر ایجاد می کنند.
 10- حال که چنین است پس تو شراب بنوش زیرا که پیر و حافظ و فتوی دهنده و محتسب، اگر خوب به اعمالشان نگاه کنی، همگی در حال تزویر و ریاکاری هستند.
شرح غزل :
 1- شراب خالص و ساقی دلپذیر در دام هستند که حتی دانایان و خردمندان دنیا نیز نمی توانند از کمند این دو خود را رها کنند.
 2- اگر چه من عاشقم و لاابالی و مست و گناهکارم، اما هزاران شکر که سایر همشهریانم بی گناه هستند.
 3- ستم کردن شیوه صوفیان و سالکان نیست، ای ساقی باده بیاور که این رهروان راه طریقت، شایستگی این طی طریق را ندارند.
 4- به چشم حقارت به نیازمندان عشق منگر زیرا که این قوم، پادشاهانی بی تاج و کمر شاهانه هستند. 
5-هوشیار باش زیرا آنگاه که باد بی نیازی پروردگار بوزد، هزاران خرمن عبادت و پارسایی را به نیم جو نمیخرند.
6-کاری مکن که بندگان و غلامان محبت تو از اطرافت بگریزند وگرنه
جاہ و جلال دلبری تو در هم شکسته خواهد شد.
 7- من بنده اراده استوار باده نوشان یک رنگ و بی ریا هستم نه آن گروهی که لباس کبود صوفیانه بر تن دارند ولی سیاه دل و بی صفا هستند.
 8- جز با ادب و متانت به میخانه قدم مگذار زیرا که رهروان طريقتش، محرمان شهریار دل هستند.
 9- درگاه عشق بس والاست پس ای حافظ همتی کن زیرا که عاشقان واقعی، بی همتان و سست عنصران را هرگز نخواهند پذیرفت.شرح غزل :
 1- آیا می شود که در میخانه ها را باز کرده و از کار بسته ما نیز، گرهی باز کنند؟
2- دل استوار دار که اگر بخاطر رضای دل زاهد خود پرست در میکده را
بستند بخاطر رضای خدا خواهند گشود
3- به سبب پاکی دل وارستگان شراب نوشیده، درهای بسته بسیاری را با
کلید نیاز و دعا باز خواهند کرد.
4- مرثیه نامه دختر تاک را بنویسید و بخوانید تا باده خوران همگی از اندوه او، گیسوی خود را پریشان سازند. 
5- تارهای چنگ را در عزای شراب خالص پاره کنید تا همه هم صحبتان، از مژگان، خون فروریزند. 
6- خدایا راضی مباش که در حالی که در میخانه ها را بسته اند، در خانه ریاکاری و دورویی را بگشایند.
 7- حافظ فردا خواهی دید که از زیر خرقه زاهدانه تو چگونه باتهر و
غلبه، کمربند کفر را باز خواهند کرد.شرح غزل :
 1- سالها دفتر دانایی ما در گرو شراب و رونق میکده معرفت نیز از درس عشق و دعای ما بود.
 2- خوبی پیر مغان را ببین که هر چه ما بدهستان و عربده جویان کردیم در چشم بزرگواری او زیبا و خوشایند بود.
 3- دفتر خرد و دانایی ما را با می بشویید و پاک کنید زیرا که دیدم و دانستم که چرخ گردون در اندیشه آزردن دل دانایان است.
 4- ای دل، اگر زیبایی را می شناسی از زیبارویان آن ملاحتی را بخواه که از عشق بر می خیزد زیرا کسی این سخن را گفته که در علم نظر و بینش، بینا و خردمند بود. 
5- اگر چه دل چون پرگار به هر سو چرخش می کرد اما در دایره عشق، سرگشتهای استوار بود. 
6- مطرب و رامشگر از درد عشق، آهنگی مینواخت که حتی دانایان جهان نیز از غم، خون از مژگان میریختند.
 7- از شادمانی بر لب جوی، چون گلی شکفته میشدم زیرا که سایه آن سرو قامت بر من افتاده بود.
 8- پیر گلگون رخسار اجازه کین توزی و سخن چینی درباره صوفیان كبود جامه را به من نداد وگرنه داستانها از آنان باز میگفتم.
9- سکه ناخالص زراندود حافظ نزد او خرج نشد و از طرفی سوداگر نیز در این سودا از تمامی عیبهای پنهانی آگاهی داشت.شرح غزل :
 1- فراموش مباد زمانی که پنهانی، نگاه عنایتی به ما داشتی و نقش عشق تو در چهرۀ ما آشکار بود.
 2- یاد باد آن زمانی که نگاهت با خشم و ملامت خود مرا می گشت و لب شیرینت همچون معجزه عیسی، دوباره زنده ام می کرد.
 3- یاد باد آن روزی که در محفل محبت و عشق شراب صبحگاهی نوشیده
بودیم و جز من و یار هیچکس آنجا نبود و خدا با ما بود.
 4- یاد باد زمانی که چهره تو چون شمعی، شادی افروز بود و دل سوخته ما، چون پروانه ای گستاخ به دورت می چرخید. 
5- یاد باد روزگاری که در آن محفل خوش خلقی و نزاکت و ادب، تنها کسی که بی پروا و مستانه میخندید شراب بود.
6- یاد باد زمانی که چون شراب سرخفام در قدح می خندید، میان من و لب لعل تو سخنها گفته می شد.
 7- یاد باد آن زمانی که وقتی محبوبم آهنگ سفر می کرد و کمربند سواری می بست. ماه نو در رکاب او چون قاصدی جهان پیما حرکت می کرد. 
8-یاد باد روزگاری که من در میکده معرفت اقامت داشتم و مست بودم و از آنچه که امروز در مسجد از داشتنش محرومم، آنجا فراهم بود.
9- یاد باد آن زمانی که با تصحیح و انتقاد شما، گوهر ناسفته شعر حافظ،
به رشته کشیده شده و منظم می شد.شرح غزل :
1- تا زمانی که از میخانه عشق و باده معرفت اثری باقی است سر ما به
ارادت بر خاک ره پیر مغان قرار خواهد داشت.
2- حلقه بندگی پیر مغان از روز ازل در گوش من است و ما بر همان قرار و پیمانیم که بودیم و همچنان خواهیم بود.
 3- وقتی از کنار آرامگاه ما گذر میکنی همت و توجهی از ما بخواه زیرا
این آرامگاه، زیارتگاه وارستگان جهان خواهد شد.
 4- ای زاهد ظاهر پرست و خودبین دور شود که از چشم من و تو، راز و اسرار آفرینش پنهان است و پنهان خواهد ماند.
5-یار زیبا‌روی من که عاشقان خود را میکشد امروز مست از خانه بیرون آمده باید ببینیم که این بار اشک خونین، از چشمان چه کسی روان خواهد شد.
6-آن شبی که از اشتیاق تو در گور سر بر خاک گذارم، چشمانم تا سحرگاه
قیامت در انتظار خواهد بود.
7- اگر بخت حافظ به همین صورت مساعدت کند. گیسوی معشوق را به
دست دیگران خواهد داد.شرح غزل :
 1- پیش ازین، تو بیشتر از این در فکر عاشقان خود بودی و عشق و محبت تو با ما، از کران تا کران جهان مشهور بود.
 2- یاد باد آن هم صحبتی های شبها که با شیرین لبان از راز عشق و یاد جمع عاشقان می کردیم.
 3- پیش از آنکه این آسمان سبز و گنبد لاجوردی را برافرازند، نظرگاه دیده من فقط به کمان و طاق ابروی یارم بود.
 4- از آغاز صبح ازل تا آخر شام ابد، عشق و مهربانی ما بر یک عهد و یک پیمان استوار بود. 
5- اگر سایه معشوق بر سر عاشق افتد شگفت نیست زیرا که ما به او نیازمند بودیم و او نسبت به ما اشتیاق داشت.
6-گرچه زیبایی ماهرویان محفل، دل و دین ما را می ربود اما گفتگوی ما
درباره لطافت طبع و حسن اخلاق و رفتار آنان بود. 
7-گدایی مفلس آنگاه که مرا بر درگاه شاهی دید به طعنه، سخن مؤثری به من گفت و آن این بود: بر سر هر سفره ای که نشستم، روزی دهنده خدا بود. 
8-اگر رشته تسبیح پاره شد، عذر مرا بپذیر زیرا که دست من در دامن ساقی سیمین ساق بود و متوجه نشدم.
9- اگر در شب قدر، باده سحرگاهی نوشیده ام بر من خرده مگیر زیرا یار بسیار سرخوش و مست به دیدارم آمد و جامی شراب بر تاقچه نهاده بود.
 10- آنگاه که آدم در باغ بهشت میزیست، شعر حافظ زینت بخش برگهای نسرین و گل سرخ بود.شرح غزل :
 1- روزگاری که کوی تو، منزل و قرارگاه دل من بود باد باد و آن زمانی که روشنی چشم من، خاک در تو بود،
 2- و درست چون سوسن و گل سرخ بر اثر مصاحبت بی آلایش و بی ریا، آنچه تو در دل داشتی، بر زبان من جاری بود.
 3- وقتی که دل از زبان پیر عقل، حقایقی را نقل می کرد، عشق به کمکش می آمد و مسائلی را که برای او مشکل بود باز می گفت.
 4- افسوس از آن ستم و دراز دستی که در دامگه دنیا بر مردم می رود و حسرت و دریغ از آن سوز و گدازی که در محفل دوستان بود. 
5- تصميم قلبی من این بود که هرگز بی یار و دوست نباشم اما چه می توانم بکنم در حالی که تلاش من و دل باطل است.
6-دیشب به یاد یاران هم پیاله‌ام به میخانه رفتم اما خم می را دیدم که از
دلش خون می چکید و پایش از اشک دیده در گل بود.
 7- بسیار جستجو کردم که علت اندوه و درد فراق را بدانم، عقل صاحب رأی نیز از این مسأله نا آگاه بود.
8-به راستی که نگین فیروزه ابواسحاق فروغی نیکو داشت اما سلطنت
او، بسیار زودگذر و پرشتاب بود.
9- حافظ خنده شادمانه آن کبک خوش خرام را دیدی در حالی که از
سرپنجه نری شاهین سرنوشت غافل و بیخبر بودی.شرح غزل :
 1- دلخستگانی که درد طلب دارند و نیروی رسیدن ندارند، اگر تو هم به آنها ستم کنی دور از آئين جوانمردی است.
 2- ما از تو ظلم و ستمی ندیدیم و تو نیز خود نمی پسندی آنچه را که آئین صاحبان جوانمردی نیست. 
3- آن چشمی که گریه عشق فروغش را از میان نبرد بسیار گستاخ است و
آن دلی که شمع محبت در آن روشن نباشد تیره باد.
 4- بخت و اقبال را از مرغ سعادت و سایه او بخواه زیرا زاغ و زغن پر و بال پرنده بخت را ندارند.
 5- اگر از پیر مغان یاری جستم، بر من خرده مگیر زیرا شیخ و پیر ما گفت که در صومعه، همت نمی توانی بیابی.
6-اگر پاکی و طهارت نباشد کعبه و بتخانه چندان تفاوتی ندارند و یکی هستند، در آن خانه ای که پاکی و پاکدامنی یافت نشود خیر و برکتی هم وجود نخواهد داشت.
7- حافظ، علم و ادب بیاموز زیرا که در مجلس خواص و محارم، هر کس فاقد ادب و رفتار باشد سزاوار همصحبتی و حضور نیست.شرح غزل :
1- قتل این رنجور خسته با شمشیر تو، در تقدیر و سرنوشت او نبود و
گرنه دل بی رحم تو در این مورد هیچ کوتاهی نمی کرد.
 2- وقتی من دیوانه سر گیسوی تو را رها می کردم می دانستم که هیچ چیز شایسته تر از حلقه زنجیر برایم نیست
 3- خدایا آینه جمال و زیبایی پار چه گوهر و سرشتی دارد که آه من هیچ تأثیری در آن نمیگذارد.
4- با افسوس و حسرت به میخانه ها سر زدم زیرا در خانقاه نیز هیچ پیر و
مرشدی نبود که تو را بشناسد. 
5-ناز پرورده تر از قامت تو در گلزار دلبری هرگز نرویید و زیباتر از تصویر تو در جهان صورتگری و آفرینش نیست.
6-برای آنکه شاید چون باد صبا به کوی تو برسم، دیشب کاری جز ناله
سحری نداشتم.
7- ای آتش هجران و جدایی، من از دست تو چنان رنجی کشیدم که جز نابودی خویش، چاره دیگری ندیدم. 
8-اندوه حافظ بدون تو، آیه عذابی بود که نیازی به تفسیر آن برای هیچکس نبود.شرح غزل :
 1- دیشب در مجلس ما از گیسوی تو سخن به میان آمد و تا میانه شب از زنجیر زلف تو گفتگو شد.
 2- دل که از تیر مژگان تو در خون غرقه بود باز هم مشتاق و مایل به ابروی کمانی تر بود.
 3- خداوند باد بهاری را ببخشاید که از تو برایم پیغامی آورد وگرنه ما با کسی که از کوی تو بیاید، برخورد نکردیم.
4- جهان از شور و شر عشق هیچ اطلاعی نداشت، غمزه چشمان جادوگر تو، در آن فتنه ایجاد کرد.
5- من که سرگشته عشق هستم نیز آسوده دل و ایمن بودم، چین و شکن
زلف سیاه تو دام راه من شد و اسیرم کرد.
6-بند قبا را باز کن تا دل من گشایشی یابد زیرا که شادمانی من در کنار
تو بدست می آید.
 7- قسم به وفای عهدی که با من داشتی به آرامگاه حافظ برو زیرا در حالی از این جهان میرفت که در آرزوی دیدن رویت بود.













شرح غزل : 
1- دیشب در حالی که چهره اش افروخته و هیجان زده بود آمد تا ببینی که بار دیگر دل کدام غمزده عاشقی را سوزانده بود.
 2- آئین عاشق کشی و شیوه به آشوب کشیدن شهر، چون جامه ای بود که بر قد و بالای او دوخته شده باشد.
 3- جان عاشقان را چون سپندی بلاگردان چشم زخم خود می دانست به همین سبب آتش رخسار را برافروخته بود.
 4- اگر چه می گفت که با رنج و عذاب تو را خواهم کشت اما می دیدم که در پنهان، عنایتی به من دلسوخنه عاشق داشت. 
5-زلف کافر کیش او راه دین را می زد و آن سنگدل، بر سر راه دل، مشعلی فروزان از چهره برافروخته اش روشن کرده بود. 
6-دل، خون بسیاری به دست آورد اما دیده آن را چون سرشک بیرون ریخت، شگفتا ببین که چه کسی اندوخت و کی آن را تلف کرد.
7- بار خود را به بهای تمام دنیا نیز مفروش و از دست مده زیرا آنکس که
يوسف را به بهای اندک و پول تقلبی فروخت، سود زیادی نکرد.
8-گفت و چه خوش گفت که ای حافظ برو و خرقه زهد خود را بسوزان، پروردگارا این شناخت زر ناخالص از خالص را چه کسی به او آموخته
است؟شرح غزل :
1-دیروز بر حسب اتفاق، هنگام سحر یکی دو جام شراب نوشیدم و از لب
ساقی، باده به کامم ریخته شد.
 2- از روی مستی می خواستم که بازگشتی دوباره به معشوق دوران جوانی داشته باشم اما میان من و معشوق، طلاتی غیر قابل بازگشت واقع شده بود.
 3- در مراتب سلوک، به هر سو که گام نهادیم دیدیم که بین سلامتی با
جمال پرستی و عشق ورزی فاصله افتاده است.
4- ساقی، ساغر شراب به من پی در پی بده زیرا که در طی مراحل، هر کس عاشق گونه نباشد، اهل نفاق و دورنگی است.
5-ای خوابگزار مژده ای به من بده زیرا که دیشب در رویای شیرین بامدادی در خواب دیدم که با خورشید همخانه شده ام.
6- تصور می کردم که می توانم از آن چشمان مست دوری کنم، ولی کمان
ابروی او طاقت و صبر و توان را از من جدا ساخته بود.
7- اگر شاه یحیی از روی بخشش، دین را یاری نمی کرد کار دین و کشور
از نظم و ترتیب دور می افتاد. 
8- آن ساعت که حافظ این شعر پریشان و آشفته را می نوشت، مرغ اندیشه اش در دام شرق و آرزو افتاده بود.شرح غزل : 
1- گوهر خزانه اسرار به همان صورت که بود هست و صندوقچه مهر و محبت با همان مهر و نشانی که بود، باقی مانده است.
 2- عاشقان در گروه امانتداران عشق هستند که با تحمل این بار گران
امانت، چشمانشان همچون گذشته گهربار و اشک ریز است.
3- از باد بهاری بپرس که هر شب تا سحرگاهان، دل و جان من چون گذشته مونس بوی خوش زلف تو است.
 4- کسی خواستار لعل و گوهر نیست وگرنه خورشید همچون گذشته به
ساختن و پروردن لعل و گوهر در معدن مشغول است. 
5- به دیدار کشته غمزه و کرشمه خود بیا و او را در باب زیرا که این گرفتار همچون گذشته دل نگران تو است.
 6- اگر چه تو رنگ خون دل ما را پنهان میداری اما هنوز از لب سرخفام تو نمایان است.
 7- گفتم که گیسوی سیاه تو دیگر راهزنی دلها را نخواهد کرد، سالها گذشت اما گیسویت به همان راه و روش قبل که بود، هست.
 8-حافظ، قصه اشک خونین چشم را بیان کن زیرا که از این چشمه، همان آبی روان است که پیش ازین می رفت.شرح غزل :
 1- در رویای شیرین دیدم که پیاله‌ای شراب در دست دارم و تعبیر خواب من این بود که کار و بارم به اقبال نیک واگذار خواهد شد.
 2- چهل سال رنج و غصه کشیدیم و سرانجام، چاره کار ما به دست شراب کهنه دو ساله بود.
 3- آن نامه آرزو را که از بخت و اقبال خود می طلبیدم، در چین و شکن گیسوی آن زیبارویی است که کاکل زلفش خوشبو و مشکين است.
 4- سحرگاهان، خماری اندوه مرا پریشان ساخته بود، بخت مساعدت کرد و شراب در پیالهام ریخت. 
5- بر درگاه میخانه، پیوسته خون دل میخورم، رزق و روزی ما از سفره تقدیر، همین یک لقمه بود. 
6- هر کس که تخم مهر و محبت در دل نکاشت و از خوبی و نیکی کلی نچید، گویی که در رهگذار باد، نگهبان لاله است و بیهوده از پرپر شدنش محافظت می کند.
 7- هنگام صبح، آن لحظه که مرغ سحرخوان، به ناله و زاری مشغول بود. گذرم به اطراف باغ افتاد. 
8-شعر دلکش حافظ را در مدح شاه شنیدیم و دیدیم که یک بیت از این قصیده و چکامه بهتر از صد رساله و کتاب است.
 9- آن شاه تند حمله که خورشید شیرشکار، در نزد وی هنگام کارزار و جنگ ناتوانتر از آهو بره ای است.شرح غزل : 
1- پروردگارا، هنگام سحر در کوی میخانه چه هنگامه‌ای بر پا بود که در آنجا گروه زیادی زیباروی و ساقی و شمع و قندیل در جوش و خروش
بودند.
 2- سخن و حکایت عشق که بی نیاز از کلام و آواز است، با ناله دف و نی در حال فریاد و طنین افکن بود.
 3- گفتگوهایی که در آن محفل شوریدگی بیان می شد فراتر از مسائل مدرسه و گفتگوی مسائل عقلی بود.
 4- دلم گر چه از غمزه و کرشمه ساقی خشنود و سپاسگزار بود ولی از ناسازگاری بخت خود، کمی گله مند بود. 
5- سنجیدم و دیدم که آن چشمان مست افسونگر، هزاران ساحر چون سامری در گله و خیل خود داشت.
6-به او گفتم که حواله و برات یک بوسه بر لب خود را به من بده، با خنده
به من گفت که چه هنگام میان ما، این معامله بوده است؟
 7- از ستاره بختم، نظری فرخنده به سوی من می آید زیرا که دیشب میان ماه آسمان و چهره یار من، روبرویی و مقابله صورت گرفته است. 
8- دهان دوست، علاج درد حافظ را با خود همراه داشت اما افسوس که هنگام بخشایش و جوانمردی، بسیار کم حوصله و کم گنجایش بود.شرح غزل : 
1- آن معشوقی که به سبب وجود او خانه ما محل پری رویان بود، همچون فرشتگان، سر تا قدمش از عیب و نقص پاک و مبرا بود.
 2- دل گفت که به امید و آرزوی او در این شهر اقامت میکنم، بیچاره نمی دانست که بارش آهنگ سفر کرده است.
 3- نه تنها راز دل ما از پرده برون افتاد و آشکار شد بلکه تا فلک بوده چنین بوده و شیوه او پرده دری و رسوا کردن است. 
4- معشوق خردمند من آن ماهرویی است که با وجود نیکی رفتار، صاحبنظر نیز هست. 
5-طالع ناسازگار و شوم من ماهرو را از چنگ من در آورد، چه می توانم بکنم، چرا که بخت و اقبال من، گردش ماه است که بیش از دو هفته نیست.
 6- ای دل، تو او را معذور بدار زیرا که تو فقیری و او در مملکت ممسن و زیبایی، تاج فرمانروایی بر سر دارد.
 7-روزگار خوش ما زمانی بود که با دوست طی شد و باقی اوقات ما، همه در بی حاصلی و بی خبری گذشت. 
8- کنار رود و گل و سبزه نشستن خوب بود، افسوس که آن معشوق، رهگذر بود و نزد ما نماند. 
 9- ای بلبل عاشق، خود را از این حسادت هلاک کن که هنگام سحر، معشوق تو با باد صبا مشغول عشوه و عرضه کردن خود بود. 
10- هر گنج سعادتی که خداوند به حافظ داد از برکت دعای شبانگاه و درس صبحگاهی بود.شرح غزل :
 1- مسلمانان، من زمانی دلی داشتم که هر مشکلی را به وی میگفتم.
 2- آنگاه که در گرداب اندوه می افتادم، با چاره جویی او، امید رسیدن به
ساحلی داشتم.
3- دل من همدرد من بود و مصلحت شناس و پشتیبان و مایه پشت گرمی صاحبدلان
 4- دل من در کوی معشوق از دستم رفت، خدایا کوی دلدار سر منزلی بود
که سخت دل مرا پایبند ساخت. 
5- هیچ هنری بدون عیب و نقص محرومیت نیست اما چه کسی، فقیرتر و محرومتر از من است؟ 
6- بر جان آدم پریشان حال ترحم کنید زیرا که زمانی خود کار آزموده‌ای کامل و بی نقص بود.
 7- از آن زمان که عشق به من سخن گفتن را آموخت، سخنانم، کلام نغز هر
محفل و انجمنی شد.
8- از این پس دیگر مگو که حافظ نکته سنج است زیرا که ما فهمیدیم که
او بسیار نادان است و به جهل مرکب گرفتار .شرح غزل :
 1- هر کس در روز ازل، مستحق و سزاوار فیض و عنایت دولت و اقبال شد، تا روز ابد و جاودان، جام آرزویش، محبوب و همدم جانش خواهد بود.
2- من همان لحظه ای که می خواستم از نوشیدن می توبه کنم به خود گفتم اگر این شاخه، میوه ای بدهد حتما پشیمانی است.
 3- گیرم که همچون سوسن، سجاده را بر دوش افکنم، وقتی که رنگ دلق من از باده چون گل سرخ است آیا من مسلمانم؟
 4- بدون فروغ ساغر نمی توانم در خلوت بنشینم زیرا که زاویه صاحبدلان، باید که نورانی باشد. 
5-همت والا طلب کن و اگر جام باده، گوهر نشان نبود، اهمیتی ندارد زیرا که برای قلندر، آب انگور ارزش یاقوت رمانی و سرخ را دارد.
6-اگر چه کار ما بی سامان به نظر می رسد، به چشم حقارت به آن نگاه
مکن زیرا در این کشور، گدایی، مابه حسادت مقام پادشاهی است
 7- ای دل، اگر نیکنامی را می طلبی، با بدان معاشرت مکن زیرا که ای جانان من، خودپسندی، دلیل روشن نادانی است.
8-اگر مجلس الفت و بهار و بحث درباره شعر در میان باشد و تو پیاله شراب از معشوق نگیری، دلیل بر بی ذوقی و سبکروحی است.
 9- دیروز عزیزی می گفت که حافظ در پنهانی، شراب می نوشد، ای عزیز من، عیب میگساری بهتر است که پوشیده بماند.شرح غزل :
 1- اکنون که گل سرخ از نیستی به هستی در آمده و به چمنزار آمد، بنفشه در پیش پای او، سر به سجده نهاد.
 2- همراه با ناله دف و چنگ، شراب صبحگاهی بنوش و با نغمه نی و عود، طوق گلوی ساقی را ببوس.
 3- در روزگار گل، بی شراب و معشوق زیبارو و چنگ منشین زیرا که عمر گل چون عمر آدمی، چند هفته ای بیش نیست.
 4- از مساعدت بخت و طالع سعد، با رستن گلها و گیاهان خوشبو، زمین چون آسمان نورانی شد. 
5- از دست معشوق لطیف چهره که نفس جانبخش عیسوی دارد، شراب بگیر و بنوش و داستان عاد و ثمود را به فراموشی بسپار. 
6- جهان هنگام رستن سوسن و گل سرخ چون بهشت شد اما چه فایده زیرا که نمی توان برای همیشه در آن ماند. 
7- سحرگاه که مرغ نغمه خوان، نغمه داودی سر دهد، گل چون سلیمان بر دوش هوا سوار می شود.
 8- تر نیز در باغ رسم و آئین زردشتی را برپادار، حال که لاله آتش نمرودی برافروخته است.
9- به یاد آصف زمانه، وزیر ملک سلیمان، عمادالدین محمود، شراب صبحگاهی بخواه.
10- امید است که مجلس بزم حافظ به برکت ادب پروری او، هر آنچه که می خواهد، به تمامی فراهم و موجود گردد.شرح غزل :
 1- پیوسته از چشمان ما، خون دلمان چون اشک بر چهره روان است، چه گویم از آنچه آب دیده بر سرما می آورد.
 2-ما در فضای سینه خود میل و آرزویی پنهانی داریم که اگر سرما برباد رود، بر اثر آن آرزو خواهد بود.
 3- اگر یار ماهرو و زیبای من، قبا پوشیده و جلوه گری کند، خورشید مشرق از حسد، جامه بر تن خود می درد.
 4- ماروی و چهره خویش را بر سر خاک راه گذر یار گذاشتیم، اگر آن بار آشنا، قدم بر سر ما نهد و بگذرد، شایسته است.
5- اشک چشمان ما سیل است و هر کس بخواهد که بر ما گذر آورد، اگر
دلش از سنگ هم باشد، از جا کنده می شود. 
6- ما، شب و روز با اشک دیده خود بحث و گفتگو داریم که چرا او به سر کوی پار رسیده است و ما نرسیده ایم؟
7- حافظ چون صوفیان صومعه دار و خلوت نشین، همیشه از سر صدق و
صفای دل، به میخانه معرفت می رود.













شرح غزل :
 1- وقتی به گیسوی بار دست می زنم خشمگین می شود و اگر تقاضای
آشتی و سازگاری کنم، تندخویی آغاز می کند.
 2- مانند ماه نو، با گوشه ابروی هلالی خود رهزن بیچارگان تماشاگر می شود و آنگاه در نقاب پنهان می شود. 
3- در شب به من باده نوشانده و با بیدار نگاهداشتنم مرا آشفته حال میکند و اگر روز از او شکایت کنم خود را به بیخوابی می زند.
 4- ای دل، راه عشق بسیار پر فتنه و آشوب است و هر کس در این راه شتابزده رود، خواهد افتاد.
5-گدایی بر در خانه معشوق را به سلطنت ترجیح مده، کسی از سایه این درگاه، به آفتاب روی نمی آورد.
6- وقتی مرکب نامه موی سیاه تو، تمام شد، اگر تلاش بسیار برای برگزیدن موی سیاه کنی، سفیدی آن کم نخواهد شد.
 7- وقتی که باد ناز و تکبر در سر حباب بیفتد، تاجداری و سروری اش بر روی شراب سپری شده و در سر شراب می شود. 
8-حافظ، خودپرستی تو، مانع و سد راه تو است پس از میان برخیز و فنا شو، خوشا به حال کسی که بدون حجاب و پرده‌ی خودپرستی، در این راه گام بردارد.لا
-
شرح غزل :
 1- هر کس از سر کوی تو با دلتنگی و رنجیدگی برود، کارش پیش نمی رود و سرانجام شرمسار و خجل میشود.
 2- کاروانی که حمایت خداوندی باعث حفظ آن است با شرکت فرود می آید و با شکوه و جلال حرکت می کند.
 3- سالک، باید بوسیله نور هدایت به درست برسد وگرنه اگر کورکورانه و به گمراهی راه طی کند، به جایی نخواهد رسید.
 4- در پایان زندگی، مراد خود را از شراب و معشوق بگیر زیرا که حیف است که روزگارت یکسره به بیهودگی تلف شود. 
5- ای راهنمای دل گمگشته، بخاطر خدا مددی کن و دستم را بگیر زیرا که آواره دور از وطن، راه را نمی یابد مگر اینکه از راهنمای دلیلی مدد
جوید. 
6- حکم پوشیدگی و تقوی و مستی بر فرجام کار است و کسی نمی داند که در پایان کار به چه حالتی از دنیا خواهد رفت.
7- ای حافظ، از چشمه معرفت و خرد، ساغری بدست آور شاید که از صفحه دلت آثار نادانی پاک شود.شرح غزل : 
1- هرگز نقش خیال تو از لوح دل و جانم پاک نشود، هرگز از یاد من، آن
سر و زیبا و روان نرود.
 2- از فکر و اندیشه من سرگشته و عاشق. با وجود ستم آسمان و اندوه زمانه، خیال دهان تو پاک نخواهد شد.
 3- دلم از روز ازل با زلف تو پیمان بست و تا شام ابد از این پیمان سرباز نمی زند و پیمان را نمی گسلد.
 4- جز بار اندوه تو، هر چه غم بر دل مسکین و بی نوای من سنگینی کند فراموش می شود ولی اندوه عشق تو را فراموش نمی کنم. 
5- عشق تو چنان در دل و جانم جای گرفته است که اگر سرم هم برود. عشق تو از دل و جانم بیرون نخواهد رفت.
6-اگر دلم به دنبال زیبارویان است معذورش بدارید زیرا که درد عشق دارد و اگر به دنبال درمان آن نباشد، چه باید بکند؟
7-اگر کسی می خواهد که همچون حافظ، واله و سرگشته نشود نباید دل به خوبان و زیبارویان بسپارد و از پی آنها برود..
.
.
شرح غزل :
 1- چه خوش است حال دلی که در پی خواهشهای دیده نرود و به هر خانه که دعوتش کنند، بی خبر از پایان کار به آنجا نرود.
 2- سزاوارتر آن است که به آن لب شیرین، دل نبسته و طمع روا ندارم، اما چگونه ممکن است که مگس به دنبال شکر روانه نشود.
 3- سیاهی چشمان غمدیده مرا با اشک چشم مشوی زیرا که این سیامی، نقش خال تو است و هرگز از من دور نمی شود.
 4- همچو باد بهاری، بوی خوش خود را از من مضایقه نکن زیرا بدون سر زلف تو، زندگی ام به سامان نمی رسد. 
5-ای دل، این چنین بیهوده گرد و هرجایی مباش زیرا با این کاستی، هیچ کاری از پیش نخواهی برد. 
6- به من مست، چنین از سر خواری و حقارت منگر زیرا که ناموس و شکوه دین با این مقدار مستی از میان نمی رود.
 7- من گدا، آرزوی وصال بلند بالایی را دارم که تنها با سیم و زر می توان دست به کمر او رساند.
8- تو که از بزرگواریها و صفات عالی دنیای دیگری هستی، باید که وفا به عهد و پیمان من از خاطر و یاد تو نرود.
9- من سیاه نامه تر و گناهکار تر از خود کسی را نمی بینم، چگونه ممکن
است که چون قلم، دود اندوه دل از سرم نرود. 
10- با تاج کوچک هدهد مرا فریب مده زیرا که من باز سپیدم که چون
باشه، به دنبال هر صید کوچکی، پرواز نمی کنم. 
11- شراب بیاور و پیاله می را اول به حافظ بده، به شرط آنکه این سخن و داستان میگساری حافظ از این مجلس خارج نشود.شرح غزل :
 1- ساقی، در مجلس ما سخن از سرو و گل و لاله است و این بحث همراه با نوشیدن سه جام شراب خوشگوار صورت می گیرد.
 2- شراب بده زیرا که گل سرخ به کمال زیبایی رسیده است و دیگر نیازی به آرایشگری دلاله محبت نیست. 
3- طوطیان سخنگوی هند، با این قند پارسی که به بنگاله می رود، شیرین کلام و شیرین سخن خواهند شد.
 4- ببین که مکان و زمان چگونه در سلوک شعر، طی می شوند، بنگر که نوزاد یک روزه، چگونه یک شبه راه صدساله را می پیماید 
5- آن چشمان فسونگر زاهد فریب را ببین که کاروانی از افسون و جادو به دنبالش روان است.
6- با غمزه و عشوه دنیا گمراه مشو زیرا که این پیر عجوزه، در نشستن مکر می ورزد و در رفتن، حیله گری میکند. 
7- از باغ زیبای شاه، باد بهاری می وزد و از شبنم، در قدح لاله، شراب میریزد. 
8-ای حافظ، از اشتیاق دیدار محفل سلطان غیاث الدین، غفلت مکن زیرا که کار تو از ناله شوق به سامان میرسد.شرح غزل :
 1- می ترسم که اشک، پرده اندوه و غم عشق ما را پاره کند و این راز پوشیده، در عالم، افسانه گردد.
 2- میگویند که سنگ بي بها، به واسطه صبوری و انتظار، به لعل مبدل می شود، بلی این سخن درست است اما باید که سنگ خون دل بسیار خورد.
 3- می خواهم که گریان و دادخواه به میخانه بروم تا شاید آنجا از دست غم، رهایی یابم.
 4- از هر سو تیردی روان کرده ام شاید یکی از این تیرها، به هدف بخورد و دعایم به اجابت برسد. 
5-ای جان، سخن عشق ما را برای معشوق بیان کن اما چنان مگر که خبرش به گوش باد صبا برسد. 
6-از اکسیر عشق تو، روی من چون طلا، زرد شد، بلکه به برکت مهربانی شما، خاک تیره، زر می شود.
7- از تکبر و ناز نگاهبان کوی یار سخت در شکفتم، پروردگارا مباد روزی
که آدم فرومایه و تهیدست، صاحب اعتبار شده و به جایی برسد. 
8- غیر از زیبایی، نکته های بسیاری لازم است تا کسی، مورد قبول و پسند مردمان صاحب نظر شود.
 9- با این رفعت و بلندی که دندانه های دیوار قصر وصال دارد، سرهای زیادی در آستانه آن به خاک مبدل خواهد شد.
 10- حافظ حالی که سر زلف خوشبوی بار در دست تو است خاموش شو وگرنه باد صبا خبردار شده و آن را از دستت می گیرد.شرح غزل :
 1- اگرچه این سخن بر واعظ شهر دشوار و سخت است اما تا زمانی که به ریا مشغول است و تظاهر به نیکی می کند، مسلمان نخواهد شد.
 2- وارستگی آموز و بخشش داشته باش زیرا هنر و کمالی ندارد حیوانی که باده معرفت نمی نوشد و از فضایل انسانی بی بهره است.
 3- سرشت پاک باید باشی تا کسی پذیرای فیض الهی گردد وگرنه هر سنگ و گل بی ارزشی، شایستگی مرجان و مروارید شدن را ندارد.
 4- نام مهین و بزرگ خداوندی کار خود را می کند پس ای دل تو خوش باش زیرا که دیو با حیله و تزویر، مسلمان نشده و کاری از پیش نخواهد
برد.
5- عاشقی پیشه کرده ام و امیدوارم که این کار بزرگ مانند سایر فضایل دیگر، سبب محرومیتم و بی نصیبی ام نشود.
6-شب گذشته می گفت که فردا کام دلت را میدهم، خدایا وسیله ای فراهم آور تا از گفته اش پشیمان نشود.
7- از خدا میخواهم که روی زیبای تو با رفتار نیکو همراه باشد تا بار دیگر خاطر ما از تو پریشان و مکدر نشود. 
8-حافظ، اگر ذره همت و اراده والایی نداشته باشد هرگز خواستار رسیدن به چشمه خورشید درخشان نیست.شرح غزل :
 1- اگر من از بوستان وصال تو یک بوسه بچینم چه می شود؟ اگر از فروغ
چهره تو، پیش پای تو خود را ببینم چه میشود؟
 2- خدایا اگر من سوخته جان، یک لحظه در پناه و جانب سایه آن یار بلندبالا بنشینم، چه میشود؟
 3- آخر ای انگشتر نیک اثر جمشید ، اگر پرتوی از تو بر نگین لعل من بیفتد چه میشود؟
 4- واعظ شهر، مهر و محبت پادشاه و داروغه را برگزید، اگر من محبت و
عشق زیبارویی را برگزینم، چه میشود؟
5- خرد و عقلم از جای خود برفت و اگر شراب چنین است می توانم پیش بینی کنم که در خانه دینم چه اتفاقی افتاده است. 
6-عمر عزیز و گرامی ام صرف معشوق و شراب شد تا ببینم که از معشوقه
برایم چه پیش می آید و از شراب چه بر سرم میرود.
 7- خواجه و سرورم می دانست که من عاشقم اما هیچ چیز نگفت، حافظ اگر بداند که من اینگونه عاشق هستم، چه میشود. شرح غزل :
 1- طالع ناسازگار، نشانی از دهان دوست به من نمی نماید و اقبال نیز از سر پوشیده ام خبری به من نمیرساند.
 2- بخاطر یک بوسه از لبان یار ، جان خود را هم می دهم اما یار جانم را می ستاند و بوسه ای به من نمیدهد.
 3- در اندوه هجران و جدایی مردم و راهی به آن سراپرده نیافتم، شاید هم راهی هست اما پرده دار معشوق آن را نشانم نمیدهد.
 4- باد صبا گیسوی یار را در دست گرفت، این فلک پست را ببین که حتی به اندازه باد وزان به من اجازه و فرصت نمیدهد. 
5- هر چند که چون پرگار، از کنار می گذارم، روزگار اجازه نمی دهد که مانند نقطه به میان دایره بیایم. 
6- شیرینی موفقیت با صبوری و شکیبایی به دست می آید اما سست عهدی روزگار، به من فرصت و مجال نمیدهد. 
7-با خود گفتم به خواب می روم تا چهره بار را در خواب ببینم ولی حافظ با آه و ناله های خود مجال خواب به من نمیدهد.شرح غزل :
1-اگر دلم به شراب خوشبو تمایل می یابد سزاوار است زیرا که از زهد
دروغین و ریاکارانه بوی خیر و برکت نمی‌آید.
 2- اگر همه مردم جان مرا از عشق منع کنند، من همان کاری را می کنم که جانان و محبوب می‌فرماید. 
3- از فیض جوانمردی قطع امید مکن زیرا خلق و خوی بخشنده یار، خطاها را می بخشد و به عاشقان رحمت می آورد. 
4-دل ساکن جمع یاد محبوب است به آن امید که حلقه ای از سر زلف یار باز کند. 
5-تو را که زیبایی خدا داده و بخت بلند هست دیگر چه نیازی به آرایشگر داری؟
6-چمن باصفاست و هوا مطبوع و شراب صاف و پالوده است و اینک جز
دل آسوده هیچ چیزی لازم نیست.
7- عروس جهان گر چه زیباست ولی آگاه باش زیرا که این پرده نشین مستوره، به عقد نکاح کسی درنمی‌آید.
8-با عجز و لابه به او گفتم ای ماهروی من چه می شود اگر با یک بوسه
شیرین، دلخسته‌ای به آرامش برسد. 
9- با خنده گفت که حافظ بخاطر خدا راضی مشو که بوسه تو، چهره ماه را آلوده سازد.





شرح غزل :
1- به یار گفتم به غم و اندوه جدایی تو گرفتارم، گفت غمت به پایان می رسد، به او گفتم ماه من شو و بر من بتاب ، گفت اگر ممکن شود.
 2- گفتم از عاشقان راه و رسم وفاداری را بیاموز، گفت: این کار از زیبارویان هرگز ساخته نیست.
 3- گفتم که راه خیال تو را از فکر خواهم بست، گفت: او شبگردی است که از راه دیگر وارد می شود.
 4- گفتم که آرزوی دست زدن به گیسویت در جهان مرا به گمراهی کشانده گفت: اگر آگاه شوی، خود او راهنما و دلیلت خواهد بود. 
5- گفتم چه خوش است هوایی که از باد سحرگاهی پدید آید گفت: چه نیکو است نسیمی از سوی کوی دلبر آید 
6-گفتم که لعل نوشين لبت ما را در اشتیاق هلاک کرد، او گفت: تو بندگی و چاکری لب مرا بکن زیرا او خود راه و رسم بنده پروری را می داند.
7- گفتم: دل مهربان تو کی قصد صلح با مرا دارد. او گفت: این راز را به
کسی مگوی تا وقت آن برسد.
8- گفتم: دیدی که چگونه زمان خوشگذرانی و عیش به پایان رسید
گفت: حافظ، خاموش باش زیرا که این اندوه نیز به پایان می رسد.شرح غزل :
 1- چنین تصمیم گرفته ام که اگر بتوانم، دست به کاری بزنم که اندوه و غصه ام پایان پذیرد.
 2- خانه دل، محل همنشینی بیگانگان با هم نیست، وقتی که شیطان از دلم
بیرون رود، فرشته به خانه دلم فرود می آید.
3- همنشینی با حاکمان، به تاریکی شب یلدا می ماند، پس تو روشنی از خورشید بخواه شاید که طلوع کند.
 4- تا کی می خواهی کنار آسمان مالداران ناجوانمرد این دنیا بنشینی به
این امید که خواجه بیرون بیاید و به تو لطفی کند.
5- تو خواستاری و نیاز خود را ترک مکن تا به گنج مقصود برسی و این رسیدن با عنایت و توجه سالکی که بر تو میگذر حاصل خواهد شد.
6- نیک کردار و بدکردار، هر دو کالای خود را عرضه کردند، باید دید که
خداوند کدامیک را می پذیرد و کدامیک را با نظر عنایت می نگرد. 
7- بلبل شیدا و عاشق تو از خدا عمری طولانی تر بخواه تا بالاخره باغ سرسبز شود و شاخ گل، به بار آمده و شکفته شود.
8- ناآگاهی حافظ در این دنیا، مایه شگفتی نیست زیرا هرکس به میخانه
جهان رفت و مست شد، غافل و بیخبر خواهد شد.شرح غزل :
 1- من دست از خواسته خود بر نمی دارم تا کامروا شوم یعنی پا به جانان و
محبوب خود برسم و یا در این راه جان بسپارم.
 2- پس از مرگ، گورم را بشکان و ببین که به واسطه سوز دل از کفنم، دود خارج می شود.
 3- چهره ات را نشان بده تا همه مردم عاشق و سرگشته شوند، لب بگشا و سخنی بگو تا غریو و فریاد از مرد و زن بلند شود.
 4- جانم به لب رسیده است و در دل این حسرت را دارم که مبادا کامی از لبان یار نگرفته، جان از تن من خارج شود و بمیرم.
 5- از حسرت نبوسیدن دهان یار، جانم ملول شده است، مراد و کام تهیدستان چه زمانی از آن دهان، برآورده خواهد شد.
6- هر جا که نام حافظ در مجلس و محفلی شنیده می شود، از او در میان
عاشقان به نیکی یاد میکنند.شرح غزل :
1- هنگامی که آفتاب شرق از مطلع ساغر دمیده شود، از گلزار چهره
ساقی، هزاران لاله خواهد روئید.
 2- همین که از چمن و گلزار ، بوی خوش کلاله و زلف معشوق برخیزد نسیم، گیسوی سنبل را بر تارک گل سرخ میکوبد و او را خوار و حقیر می سازد.
 3- داستان شب فراق و جدایی، بیان حکایت مالی نیست که حتی بیان اندکی از آن در صد رساله بگنجد.
4- از سفره صدور این فلک و آسمان نگون نمی توان انتظار داشت که
بدون دلتنگی صد اندوه، لقمه ای بدست آید.
5- تنها با سعی و تلاش خود نمی توان به گنج مقصود و مراد دست یافت، تصور باطلی است که این کار بی حواله از عالم غیب انجام پذیرد.
6-اگر چون نوح نبی در اندوه طوفان، شکیبایی داشته باشی، این طوفان بلا فروکش می کند و آرزوی دیرینه ات برآورده خواهد شد. 
7- اگر نسیمی از بوی گیسوی تو بر آرامگاه حافظ بگذرد، از جسم خاک
شده اش هزاران لاله می روید.شرح غزل :
 1- خوشا، زمان مبارکی که یار بازگردد و غمگسار و غمخوار غمزدگان با آرزو و دعای آنان به نزدشان بازگردد.
 2- سپیدی و سیاهی چشمان خود را چون اسبی به پیش موكب خیال او روانه کردم به این امید که آن سوارکار بی همتا بازگردد.
 3- اگر سرم چون گوی محبت چوگان او نشود، دیگر از سر، سخنی نمی گویم زیرا که دیگر به درد چه کاری می تواند بخورد؟
 4- چون غباری، پیوسته بر سر راهش نشسته ام به آن امید که شاید از این رهگذار عبور کند.
 5- دلم که با وجود سر گیسوی یار، آرام و قرار داشت، گمان نداشته باش که دیگر به آرامش و سکون دست یابد.
6-بلبلان از ماه دی و زمستان، ستمهای زیادی کشیدند تنها به آن آرزو که نوبهار بار دیگر بازگردد.
 7- حافظ، از تصویرگر سرنوشت می توان این امید و انتظار را داشت که
نگار سرو قامت من، دوباره دست به من داده و بازگردد..
.
.
. .
.
.
.
شرح غزل :
 1- اگر آن یار فرشته خوی من به نزدم بازگردد. هنگام پیری، ایام سپری شده به من بازخواهد گشت
2- به اشک چون باران خود امید بسته ام که بار دیگر فروغ بخت و اقبالم که ناپدید شده بودم، باز گردد.
3- آن کسی که خاک کف پای او، تاج سر من بود، از خداوند می خواهم که باز به دیدارم بیاید.
 4- می خواهم که به دنبال یار بروم و اگر بازنگردم به باران عزیزم این خبر می رسد که در جستجوی بار، جان سپردم. 
5-اگر گوهر جان را نثار قدم مبارک یار عزیزم نکنم، دیگر این جان به چه دردم می خورد.
6-نقاره پادشاهی نویافته را از بام نیکبختی مینوازم اگر ببینم که آن ماه رخسارم از سفر بازگشته است.
 7- خروش چنگ و خواب شیرین صبحگاهی مانع اوست وگرنه اگر آه سحرگاهی مرا بشنود، به سویم بازخواهد گشت. 
8- حافظ، من مشتاق دیدار چهره ماهروی شاه هستم، پس دعایی کن تا به سلامت به خانه من بازگردد.-
شرح غزل :
 1- نفسم بند آمد و مرادم از تو حاصل نشد، افسوس که بخت خوابیده من قصد بیداری ندارد.
 2- باد صبا، غباری از کوی یار به چشمانم انداخت که دیگر نمی توانم حتى آب حیات را ببینم و چندان ارزشی دیگر برایم ندارد.
 3- تا زمانی که قامت بلند تو را در آغوش نگیرم، نهال آرزو و کامروایی ام ثمر نخواهد یافت.
 4- مگر اینکه چهره دلارای بار، مرا مدد رساند وگرنه به هیچ صورت دیگری، این کار انجام نمی گیرد. 
5- دلم در گیسوی تو اقامت گزید، زیرا آن را جایگاهی دلپذیر یافت و دیگر از آن غریب بلاکشیده خبری نیست.
6- از زهگیر کمان راستی، هزاران تیر دعا انداخته ام اما چه سود زیرا که
یکی هم به هدف نخورد و مؤثر نیفتاد.
 7- دل من داستانهای بسیار با نسیم سحری دارد اما اگر به بخت و اقبال من باشد، در پی امشب، سحری نخواهد بود.
 8- زندگی و عمر من در این تصور باطل به پایان رسید اما هنوز بلای گیسوان سیاه تو به پایان نمی رسد.
 9- از بس که دل حافظ از همه کس گریزان شده است اکنون از حلقه‌های گیسوی تو خارج نمی شود.شرح غزل :
1- عالم بر ابروی عروس عید، از هلال، وسمه و خضاب کشید، هلال ماه عید را باید در ابروی نازک یار دید.
 2- وقتی بار بر ابروی خویش، دوباره وسمه کشید، قامت باریک من از حسرت، خمیده و دو تا شد.
3- مگر نسیم عذار سبزه تو بر چمن گذشت که گل از بو و آرزوی تو چون
صبح، جامه بر تن دريد.
 4- آنگاه که گل وجود مرا از گلاب و شراب معرفت می سرشتند هنوز خبری از چنگ و رباب و شراب و عود نبود. 
5-بیا که اندوه و دلتنگی دل خود را با تو بگویم زیرا که بدون تو، از شدت اندوه، فرصت و حوصله گفت و شنودی ندارم.
6-اگر وصال تو به قیمت جان من هم باشد باز هم خریدارم زیرا که اهل بصیرت، جنس خوب را با هر قیمتی خواهد خرید.
 7- وقتی که چهره چون ماه تو را در گیسوان سیاهت می دیدم، شب من به
واسطه روی روشن تر، چون روز، تابناک می شد.
8- جانم به لب رسید و به آرزویم نرسید، امیدم به پایان رسید و نیازم پایان نیافت.
9- حافظ در آرزوی تو سخنی چند نوشت، از شعرش بخوان و آن را در
گوش خود چون گوشواره ای مروارید، آویزان کن.شرح غزل :
1- آمد مژده که بهار رسید و سبزه دمیده است، اگر مقرری برسد، صرف
خریدن شراب و گل می شود.
 2- آواز مرغ نغمه خوان برآمد شیشه شراب کجاست؟ بلبل به فریاد برآمد، چه کسی روبند گل را کشید؟
 3- آنکس که سبب زنخدان و چانه بار زیبایی را انتخاب نکرد، از میوه های بهشتی چه لذت و مزه ای خواهد یافت
 4- از اندوه و غصه شکایت مکن زیرا کسی که در راه مطلوب، زحمتی نکشید، به آسایش نیز دست نمی یابد. 
5- اکنون که بر گرد بوستان چهره یار، خط عذاری چون بنفشه روئيده است، تو هم از چهره سانی ماهروی خود بوسه گل بچین.
6-غمزه و کرشمه ساقی چنان دل از من ربود که با کسی دیگر پروا و قصد
گفتگو ندارم.
 7- من این خرقه رنگارنگ را چون گل که در آتش خود می سوزد، خواهم سوزاند زیرا که پیر باده فروش آن را در ازای جرعه ای باده از من نخرید.
 8- ای پادشاه دادگر بهاری را که زودگذر است دریاب زیرا که موسم می خواری گذشت و حافظ هنوز شرابی نچشیده است.شرح غزل :
 1- ابر بهاری نمایان شد و نسیم نوروزی وزیدن گرفت، در جستجوی یافتن پولی برای خریدن شراب و دستمزد مطرب هستم، چه کسی میگوید که پولت رسید و فراهم شد؟
 2- شاهدان زیبارو خودنمایی می کنند و از فقر خود شرمسارم، کشیدن بار عشق در عین تنگدستی، بسیار سخت است اما باید این بار را کشید.
 3- قحط سال بخشش است پس نباید آبروی خود را از دست داد و درخواستی کرد بلکه باید برای خریدن شراب و گل، خرقه را فروخت و با پول آن خرید کرد.
 4- گویی قرار است از بخت و اقبال من مشکلی حل و گرهی گشوده شود زیرا من دیشب پیوسته دعا می کردم و صبح راستین، در حال طلوع، آمین میگفت. 
5-گل با لبی خندان که صد هزار تبسم بر آن بود به باغ آمد گویی از بخشنده ای، در مکانی، بویی و خبری شنید.
 6- اگر در عالم قلندری، دامن تقوایی پاره شد، چه اهمیتی دارد؟ باید که در عالم نیکنامی نیز، جامهای فرسوده و پاره کرد
7- این خوبی‌هایی که من از لب لعل تو بیان کردم چه کسی بیان کرد؟ و آن دراز دستی ای که من از گیسوی تو دیدم، چه کسی دید؟
8-اگر عدل و داد سلطان عشق، حال ستمدیدگان عشق را نپرسد، باید که
خلوت نشینان از آرامش و آسایش، دست بشویند و طمع ببرند. 
9- نمی دانم چه کسی بر دل حافظ، تیر عاشق کش زد فقط همین قدر می دانم که از شعر خو ش او، خون دل می چکید.
شرح غزل :
 1- ای دوستان هم صحبت از هم پیاله شبهای خود یاد کنید و حق بندگی خالصانه او را بجا آورید.
 2- هنگام شادمانی با نغمه چنگ و چغانه، از آه و افسوس و ناله عاشقان یاد آورید.
 3- هنگامی که صفای باده در چهره سانی نمودار می شود. با سرود و ترانه و آواز از عاشقان یاد کنید.
 4- وقتی که دست امید شما به کمر آرزو می رسد. از عهد و پیمان صحبتهای گذشته نیز سخنی به میان آورید. 
5- اگر چه اسب دولت و اقبال سرکش و ناآرام است ولی با اشاره سر تازیانه، از همراهان یاد آورید.
6- حتی زمانی کوتاه نیز غصه و غم دوستان وفادار را نمی خورید ولی بی وفایی روزگار را نیز به یاد آورید.
 7- از سر لطف و مرحمت، ای ساکنان استان جلال دوست، از چهره حافظ که بر آن استان است باد آورید.شرح غزل :
1-ای یار، بیا که پرچم پیروز شاه مژد؛ پیروزی و ظفر به مهر و ماه رسید.
 2- زیبایی بخت و اقبال از چهره پیروزی پرده برداشت و عدالت کامل نیز به فریاد مظلومان ستمدیده رسید.
3- اینک که شاه ماه نشان آمده، روزگار به خوبی و خوشی می چرخد و مردم دنیا به مراد دل خود می رسند.
 4- اینک که این مرد راه شناس و دلیر آمد، کاروانهای دل و دانش، از
راهزنان، ایمن و فارغ می شوند.
5- یوسف که عزیز مصر بود به کوری چشم برادرانش، از قعر چاه بالا آمده
و به ماه رسید.
6- به آن صوفی که چون دجال است و ظاهری کافرانه دارد بگو از این غصه بسوز که مهدی پشتیبان دین رسید.
 7- ای باد صبا به پادشاه بگو که در این غم عشق، از آتش دل سوخته و دود آه، چه بر سرم آمد. 
8-ای پادشاه، از شوق دیدن روی تو به این اسیر و پایبند فراق، همان بلایی نازل شد که از آتش به برگ کاه رسید.
9- به خواب مرو زیرا که حافظ بر اثر دعای نیم شب و درس صبحگاهی به
درگاه استجابت دعا رسید.شرح غزل :
 1- هر کس بوی خوش تو را از باد صبا شنید گویی از یاری آشنا، سخنی آشنا شنیده است.
 2- ای پادشاه زیبایی، به حال و روز گدای خود نظری بیفکن زیرا که گوش حکایتهای بسیاری از شاه و گدا شنیده است.
 3- مشام جان خود را با شراب خوشبو، خوش می کنم زیرا که مشام من از صوفی خرقه پوش مقیم صومعه بوی تزویر و ریا شنید. 
4- راز الهی را که آشنای سالک به کسی نگفت، در تعجبم که باده فروش از کجا آن را شنید. 
5- خدایا محرم رازی کجاست که در لحظه ای برای او بیان کند که چها دیده و چها شنیده است. 
6-دل وفادار من سزاوار این نبود که از بار غمگسار خود، سخنان زشت و ناپسند بشنود.
 7- اگر من از رسیدن به سر کوی او محروم شدم اهمیتی ندارد، چه کسی از باغ و بوستان روزگار، بوی وفاداری و محبت شنید؟
8-ساقی بیا و بشنو که عشق با صدای بلند می گوید که اگر کسی سخنی و
قصه ای از ما گفته، هم از خود ما شنیده است.
9- تنها امروز نیست که ما در زیر خرقه باده مینوشیم، پیر میخانه ما این
داستان را بارها شنیده است.
 10- تنها امروز نیست که هماره با نوای چنگ، باده می خوریم، زمان زیادی است که چرخ گردون این صدا را می شنود.
 11- نصیحت حکیمان عین دوستی و خیر مطلق است، خوشبخت کسی است که این پندها را با گوش رضایت، شنید و پذیرفت.
 12- حافظ، تو وظیفه ات تنها دعاگویی است و بس، چندان در قید آن مباش که خداوند آن دعا را شنید یا نه.شرح غزل :
 1- ای هم صحبتان، از زلف یار، گره را باز کنید و ببینید که گیسوی او، شبی سیاه و خوش است. با این قصه، زلف او را بلند تر کنید.
 2- حضور دلی که مناسب خلوت اهل است، وجود دارد و دوستان نسیز گردهم جمع آمده اند، پس ان یکاد بخوانید و در را ببندید
 3- رباب و جنگ با نوای بلند خود می گویند که پیام اهل راز را با گوش
جان بشنوید.
 4- به جان دوست قسم که اگر بر الطاف خدای کارساز تکیه کنید، غم عشق پرده حرمت شما را دریده و رسوايتان نخواهد کرد. 
5- عاشق و معشوق تفاوت بسیار با هم دارند، آنگاه که معشوق ناز میکند شما ابراز نیاز و تمنا کنید.
6-اولین پند پیر مجلس این است که از همنشینی و هم صحبتی با مردمان
پست و ناجنس دوری کنند.
 7- بر کسی که در جمع ما، به برکت عشق زنده نیست می توانید به فتوای من، قبل از مردنش نماز میت بخوانید.
8- اگر حافظ از شما احسان و بخششی طلب کرده و بخواهد، او را به لب دلنواز یار، حواله دهید.شرح غزل :
1- هان ای طوطی گوینده اسرار، منقارت از شکر هرگز خالی مباد.
 2- همیشه جوان و دلخوش باشی زیرا که نقش زیبایی از سبزه عذار یار نشانم دادی.
3- با حریفان و یاران سربسته و با کنایه سخن گفتی، بخاطر خدا، پرده از
این سخن پوشیده بردار.
 4- ای اقبال بیدار، از ساغر گلاب، قطره ای به ما بزن زیرا که ما خواب آلوده ایم. 
5- رامشگر چه آهنگی زد که مست و هشیار با نوابش می رقصند. 
6- از آن ماده مقوی و مخدری که سانی در شراب انداخت تا تقویت شراب صورت گیرد، اینک برای هم پیالگان، نه سر مانده است و نه سربندی.
 7- تقدیر این است که اسکندر به آب حیات دست نیابد، این کار حتی با زر و زور نیز محقق نمی گردد.
8-بیا و حال دل دردمندان را بشنو که سخن کم میگویند ولی سخنشان معانی بسیار دارد.
9- زیباروی چینی، دشمن دین و دل ماست، خدایا، دل و دین مرا از او
حفظ کن.
 10- به در پرده نشینان بی پروا، از رموز مستی سخنی مگو، در حقیقت سخن و کلام جان خود را به دیوار مگو
 11- به برکت و اقبال شاه منصور، حافظ در سرودن شعر و غزل، مشهور شد
 12- او در حق بندگان و خدمتگزاران خود، بزرگی کرد، خداوندا تو نیز او را از آسیب و بلا، مصون بدار.شرح غزل :
 1- عید فطر است و پایان فصل گل و باران در انتظارند، پس ای ساتی، هلال ماه را در چهره شاه ببین و شراب بیاور.
 2- دیگر از فصل گل دل کنده بودم اما بزرگواری روزه داران کاری انجام داد و رمضان پایان یافت.
 3- به دنیا دل مبند و در حال مستی از لذت جام شراب و قصه جمشید کامروا و کامیاب سوال کن.
 4- جز جان خود، هیچ سرمایه و نقدی ندارم، شراب کجاست تا آن را نیز بر غمزه ساقی، نثار کنم و زیر پایش بریزم. 
5- او دولت و دستگاهی نیکو و خرم دارد و خود پادشاهی بخشنده است خدایا او را از چشم بد روزگار مصون بدار.
6-همراه با شنیدن شعر من، شراب بنوش زیرا که جام مرصع تو به شعر من
که چون مرواریدی شاهوار است، زینتی دیگر می بخشد.
7- اگر طعام سحری از دست رفت کم و کاستی نباشد چون شراب بامدادی هست. و طالبان یار روزه خود را با شراب افطار میکنند.
8-از آنجایی که پردہ پوشی گناهان ما از بخشش کریمانه تر است پس این
دل ناخالص ما را ببخش زیرا که کم عیار و بی ارزش است.
 9- می ترسم که در روز قیامت تسبيح شيخ و خرقه رند شرابخواره، در یک عرض حرکت کنند و دارای یک ارزش باشند.
 10- حافظ حال که ماه رمضان و روزه تمام شد و گل نیز در حال رفتن است، ناگزیر شراب بنوش که دیگر کار از دست تو رفته است.شرح غزل : 
1-ای باد صبا، گذشتن از منزل معشوق را از من دریغ مکن و از رساندن خبری از او به این عاشق دلباخته، مضایقه مکن. 
2- ای گل، به شکرانه آنکه به مراد بخت و اقبال، شکفته شدی، از مرغ
سحرخوان، بوی وصل خود را مضایقه مکن
 3- آنگاه که ماهی نر و هلالی شکل بودی من حریف و هماورد عشق تو بودم، اینک که چون ماه تمامی و زیبایی ات کامل شده، نظر لطف خود را از من مضایقه مکن.
 4- دنیا و تمامی آنچه که در اوست آسان و حقیر و اندک است، پس از صاحبنظران و اهل معرفت، این اندک را نیز مضایقه مکن. 
5- اکنون که لعل نوشین لبانت، چون همیشه شربت قند است، سخنی بگوی و از طوطی خود، شکر را مضایقه مكن.
6-رشاعر، شرح بزرگواری ها و کرامات تو را در آفاق میپرا کند پس مستمری و خرج سفر را از او دریغ مکن.
7- حال که می خواهی یادت به نیکی رود، حرف این است که به بهای سخن، از بذل سیم و زر، دریغ مکن. 
8-حافظ، غبار غم و اندوه از دلت خواهد رفت و روزگارت خوش خواهد شد، تو نیز از اشک ریختن در این راه که اندوه دلت را بشوید. مضايقهشرح غزل :
1-ای باد صبا، بروی خوشی از کوی کسی برایم بیاور، من بیمار و ناتوان غم و اندوه هستم، مایه راحتی و آسایش جانی برایم بیاور.
 2- و بر وجود بی ارزش و بی حاصل ما، اکسیر مراد را بزن یعنی از خاک در دوست، کمی برایم بیاور تا دلم، روشن شود.
 3- با دل خود در گوشه ای که برای دیدن یار کمین کرده ام در جنگ هستم، پس تو نیز از ابرو و کرشمه یار، تیر و کمانی برایم بیاور تا با دل خود
بجنگم.
4- جامی شراب از دست زیبارویی جوان به من برسان زیرا که در غربت و هجران و غم عشق دل خود پیر و ناتوان شده ام.
5- دو سه پیاله شراب به منکران و جاهلان بنوشان و اگر آنها شرابی از تو
نگرفتند و ننوشیدند، فورا آن را برای من بیاور.
6-ای ساقی، خوشی و شادمانی ما را از امروز به فردا موکول مكن مگر
اینکه از دستگاه خداوندی، خط امانی برای زنده ماندنم برایم بیاوری.
7- دیشب که حافظ میگفت: ای باد صبا، بوی خوشی از کوی کسی برایم
بیاور، دلم از دست رفت و بی اختیار شدم.شرح غزل :
 1- ای باد صبا، بوی خوشی از خاک کوی یار برایم بیاور تا به این وسیله اندوه از دلم برود پس مژده وصال دلدار را به من برسان.
 2- از قول دوست، سخنی شادی بخش به من بگو و از عالم اسرار هستی نیز ناخدای مژده دهنده به من برسان.
 3- اندکی از بوی خوش نفس یار برایم بیاور تا مشام خود را از برکت نسیم خوشبوی تو، معطر سازم.
 4- ای باد صبا، به وفاداری نسمات می دهم که اندکی از خاک راه آن معشوق عزیز را برایم بیاور به شرط آنکه غباری و تحریک حسادتی از سری نامحرمان صورت نگیرد. 
5- به کوری رقیب، غباری از رهگذر دوست برای آرام شدن این چشمان خونبارم بیاور تا در چشمانم بریزم.
6- روش از جان گذشتگان، ناپختگی و ساده لوحی نیست، پس خبری از
سوی آن دلبر هوشیار و زیرک برایم بیاور.
 7- ای مرغ چمن به شکرانه آنکه تو در خوشی و عشرت هستی، مژده رسیده به گلزار را به مرغان اسیر در قفس بده.
8- کام جانم از این صبر سختی که بر فراق یار کردم تلخ شده است، اشاره
و کرشمه ای از آن لب معشوقم که شکرین است برایم بیاور.
 9- مدت زمانی طولانی است که دل، چهره آرزو و مراد خود را ندیده است، پس ای ساقی قدح شراب را که چون آینه است بیاور تا عکس تو را در آن ببیند.
 10- خرقه حافظ چه ارزش و قیمتی دارد، آن را با شراب رنگین کن و پس از آن او را مست و لایعقل و رسوا به سربازار رسوایی بیاور.شرح غزل :
 1- چهره خود را نشان بده و هستی مرا با این کارت از خاطرم ببر، و خرمن هستی سوختگان عشقت را بگو باد با خود ببرد.
 2- وقتی ما دل و دیده خود را به طوفان بلای عشق تو سپردیم، بگذار سیل غم بیاید و خانه هستی ما را از بنیان برکند.
 3- چه کسی می تواند گیسوی خوشبوی او را که چون عنبر خالص است ببوید؟ ای دل خام طمع رسیدن به این سخن را فراموش کن.
 4- به سینه بگو از آتش و لهیب خود، شعله آتشکده فارس را خجالت زده کند و بکشد و به چشمان خود بگو که دجله بغداد را در برابر اشکهای خود، شرمساز سازد. 
5- بخت و اقبال پیر میخانه پایدار باشد که غیر از آن سهل و بی اهمیت
است، به دیگری و اغیار بگو بروند و مرا فراموش کنند. 
6- در راه وصال، بی آنکه رنجی بکشی و تلاشی کنی به جایی نخواهی رسید، اگر اجر و مزدی می طلبی باید که از استاد خود پیروی کنی. 
7- روز مرگ من، تنها به اندازه یک نفس به من مژده دیدار خود را بده و پس از آن مرا آسوده و فارغ از غم به درون لحد بگذار.
8- دیشب به من گفت که با مژه های بلند خود تو را خواهم کشت، خدایا،
این ستم و ظلم را از خاطر او پاک ساز.
9- حافظ از لطافت خاطر بار بترس و از درگاه او برو و ناله و فریاد را نیز
با خودت ببر.



شرح غزل :
 1- نامه هجران و فراق به پایان رسید و شب وصل رسید، پس سلام بر آن باد تا هنگام طلوع فجر.
2- ای دل، در راه عشق، ثابت قدم باش زیرا که در این راه، هیچ عملی
بی اجر و پاداش نیست.
3- من از بی پروایی و رندی توبه نخواهم کرد، اگر چه مرا با دوری و امتناع خود آزار دهی و رنج برسانی.
 4- ای صبح تابان وصل بخاطر خدا طلوع کن زیرا که من شب هجران را شبی تاریک و بی نور می بینم. 
5- دلم از دست رفت و روی معشوق را ندیدم، فریاد از این ظلم و افسوس از این زجر. 
6- حافظ اگر وفاداری معشوق را می طلبی بر جفای او تحمل کن زیرا در بازرگانی هم سود و هم زیان هر دو محتمل است.








شرح غزل :
 1- اگر عمری باقی باشد، دوباره به میخانه خواهم رسید و در آنجا . خدمت به وارستگان و قلندران کار دیگری انجام نخواهم داد.
 2- خوشا آن روزی که با چشمان اشکبار به میخانه بروم و با اشک چشم
خود، آنجا را بار دیگر آب بپاشم.
3- در میان این قوم، معرفت و شناخت یافت نمی شود، بخاطر خدا، سببی ساز تا گوهر سخن خود را به خریداری عرضه کنم.
4- اگر بار از نزد من رفت و حق هم صحبتی قدیم را رعایت نکرد، دور باد از من که به دنبال یافتن یاری دیگر باشم. 
5-اگر سرنوشت الهی با من موافق باشد و مرا یاری کند، بار دیگر با حیلهای دیگر، او را بدست خواهم آورد. 
6- اگر کرشمه چشم گستاخ او و زلف راهزن مرا بار دیگر به حال خود
بگذارند، میل خاطر من به سلامتی و دوری از بلا و حادثه است.
 7- راز ناگفته و سربسته ما را ببین که هر بار با ناله دف و نی بر سر بازارهای دیگر، با آواز و ترانه بازگفتند.
8- هر لحظه از این درد و اندوه مینالم که روزگار، هر ساعت با آزار و رنجی جدید، قصد و آهنگ دل مجروح مرا می کند.
 9- باز با خود می گویم که حافظ در این واقعه و ماجرا تنها نیست، کسان
زیادی در این بادیه و دشت زیر شنهای روان، غرقه شده و مدفون شدند.شرح غزل :
 1- ای آنکسی که از تابش چهره تو، لاله زار عمرم خرم و باصفاست باز گرد زیرا که بدون دیدن گل روی تو، شکوفه عمر من، بر زمین ریخت و
پژمرده شد.
2- حال این زمان را دریاب، که دیدار میسر است و مهلت دیدار داریم
زیرا که کار عمر معلوم و مشخص نیست.
 3- تا کی مشغول نوشیدن شراب سحرگاهی و خواب شیرین بامدادی هستی، هان هشیار شو، زیرا که بهترین اوقات عمرت گذشت.
 4- دیروز از کنار ما میگذشت اما نظر عنایتی به سوی ما نکرد، بیچاره دل من که از گذار عمر خود به معشوق هیچ بهره ای نبرد. 
5- هرکس که مدار و گردش عمر خود را بر گرد دهان تو قرار داده باشد، از اقیانوس فنا و نیستی نیز باکی ندارد. 
6- بدان دلیل عمر چون سواری سراسیمه می تازد که در هر طرف از انبوه حوادث، کمینگاهی وجود دارد.
 7- من بی آنکه جهانی در تن داشته باشم زنده ام و چندان تعجب مکن زیرا چه کسی روز فراق و هجران را جزء عمر آدمی به حساب می آورد؟ 
8- حافظ، سخن بگو و شعر و غزل بخوان زیرا از اثر قلم تو، در صفحه روزگار، نقش و اثر توبه یادگار می ماند.شرح غزل :
1- بار دیگر بلبل شکیبا از شاخه سرو بلند بالا، با آواز خوش دعا کرد که چشم بد از چهره گل زیبا دور باد.
 2- ای گل به شکرانه آنکه تو پادشاه زیبایی و نیکویی هستی به بلبلان عاشق و شیدای خود فخر مفروش و با آنها متكبر مشو.
 3- از غیبت و نبودن تو شکایتی نمی کنم زیرا تا غیبتی وجود نداشته باشد، حضور چندان لذت ندارد.
 4- اگر دیگران با شادمانی و طرب، شاد و خرم هستند برای برای ما غم عشق یار موجب شادمانی است. 
5-اگر زاهد ریایی به قصرها و حوریان زیبای بهشتی دل خوش کرده است برای ما شرابخانه همچون قصر و یار حور سرشت است. 
6- همراه با نغمه چنگ، شراب بنوش و اگر کسی تو را نهی کند که دیگر شراب منوشی به او بگو که خدا خود بخشنده است.
 7- حافظ، چرا از غصه دوری شکایت میکنی این را بدان که در فراق، وصال بدست می آید و در پس تاریکی، روشنایی است.شرح غزل : 
1- یوسف گمشده باز به کنعان بازخواهد گشت و کلبه غمها سرانجام به گلستان شادمانی تبدیل می شود، پس غصه مخور.
 2- ای دل رنج دیده و غمگین من، حالت بهتر از این خواهد شد پس ناامید مشو و سرآشفته باز آرام و قرار خواهد یافت پس غم مخور.
 3- ای مرغ خوشخوان غم مخور زیرا اگر بهار عمر برقرار باشد باز بر تخت گل نشسته و چتر گل را روی سر خواهی کشید.
 4- اگر چرخ زمانه زمان کوتاهی به کام ما نبود غم مخور زیرا که حال و روز زمانه همیشه یکسان و ناخوشایند نیست. 
5- هوشیار باش و هرگز ناامید مشو زیرا که از اسرار عالم غیب آگاهی نداری، در پشت پرده هستی، بازیهای بسیار هست، پس غم مخور. 
6- ای دل، اگر سیل نابودی بخواهد که بنیاد هستی را زیر و زبر کرده و از جا برکند، آنگاه که نوح کشتيبان تو است، از آن وجود سیلاب، غم مخور.
 7- اگر به شوق رسیدن کعبه در بیابان گام برمی داری حتی اگر خار مغیلان تو را آزارها دهد، غصه مخور.
8- اگر چه منزل بسیار خطرناک است و مقصد ما بسیار دور، اما هیچ راهی
نیست که پایانی نداشته باشد، پس غم مخور.
 9- حال و روز ما را در فراق معشوق و سرسختی مدعیان را به تمامی خداوند تغيير ده روزگار می داند، پس غصه مخور.
 10- حافظ تا زمانی که در گوشه نیاز و خلوت شبهای تاریک هستی و سخنت دعاست و درست قرآن غصه ای نداشته باش.شرح غزل :
 1- یک نصیحت به تو می کنم، بشنو و بهانه مگیر و نصیحتم این است که هر آنچه که پند دهنده مهربان به تو می گوید، قبول کن.
 2- از وصال روی جوانان سود ببر و بهره بردار، زیرا که مکر و حیله این دنیای دیر سال، در کمین عمرت نشسته است.
 3- نعمتهای دنیا و آخرت را نزد عاشقان بجو زیرا که این کالا اندک است و آن بخشش بسیار 
4- همصحبتی خوب و سازی خوش آهنگ میخواهم که با ناله های زیر و بم، درد خویش را بگویم. 
5- من تصمیم گرفته ام که دیگر شراب ننوشم و گناهی مرتکب نشوم اگر که سرنوشت با این اندیشه من موافق و هماهنگ باشد.
6-از آنجا که قسمت و سرنوشت ازلی بدون حضور ما رقم خورد اگر کمی
هم مورد رضایت ما نباشد، بر آن ایراد مگیر.
 7- ساقیا، می و مشک در قدح چون لاله ام بریز زیرا که نقش و تصویر خال محبوبم از دلم بیرون نمی رود. 
8- ای ساقی، پیاله شراب چون مروارید آبدار را بیاور و به حسود بگو که بخشش آصف وزیر سلیمان را نسبت به من ببین و از حسادت بمیر.
 9- صدبار به قصد توبه، جام شراب را از دست نهادم اما غمزۂ ساقی، کوتاهی نمی کند.
 10- از همصحبتی با بزرگان و کوچکان برای من شراب دو ساله و معشوق چهارده ساله، کافی است.
 11- چه کسی می تواند جلوی دل نا آرام و رمیده ما را بگیرد، از دیوانگی‌ام به مجنون مجروح شده از زنجیر، خبر دهید.
 12- حافظ در این مجلس بزم از تو به سخن مگو زیرا که ساقیان با کمان ابرو، ترا تیر می زنند و مورد هدف قرار می دهند.شرح غزل :
 1- چهره ات را نشان بده و به من بگو که دیگر دل از جان خود برگیرم، بگذار در برابر شمع، به جان پروانه آتش افتد.
 2- به لب تشنه ما بنگر و آب را از آن دریغ مکن، بر سر سرگشته عشق خود بیا و او را از خاک بلند کن.
3- اگر درویش سیم و زری نداشت او را ترک مکن، در غم عشق خود،
اشک را سیم فرض کن و چهره زردم را زر.
 4- چنگ بنواز و ساز بزن و اگر عود نبود گله و ناله مکن زیرا که عشق من را چون آتش و دلم را چون عود و تنم را عود سوز می توانی تصور کنی. 
5- به رقص و سماع مشغول شد و در رقص، خرقه از سر خود بیفکن وگرنه به گوشه ای برو و خرقه ما را بر سر بکش.
 6- خرقه پشمینه ات را از سر بردار و بادہ روشن و صاف را بنوش، پول خرج کن و با بذل زر، سیم تنی در آغوش گیر.
 7- به دوست بگو یارم باشد و هر چه در دو جهان است دشمنم، به بخت بگو با ما نامساعد مشو چرا که اهمیتی ندارد که سراسر زمین را لشکر دشمن قرار گیرد. 
8-ای دوست، قصد رفتن مکن و زمانی پیش ما باش، بر کنار جویبار، خوشی را بجوی و در دستت ساغر شراب بگیر.
 9- فرض کن که از کنارم رفته ای و تصور کن که از آتش درون و خون جگر و آب دیده ام، گونه هایم زرد و لبانم خشک و کنارم خیس شده است،
10- حافظ، تو مجلس بزم را بیارای و به نصيتحگو بگو که مجلس عشرت مرا ببین و منبر را ترک کن.شرح غزل :
 1- هزاران شکر که تو را به مراد و کام خود بافتم و اینکه از روی درستی و پاکدلی با دلم موافق و دمساز شده ای
 2- سالکان راه طریقت و معرفت راهی پر محبت و بلا را طی می کنند، همراه عشق چه غمی از سختیها و نشیب و فراز راه دارد؟
 3- بهتر است از غم عشق محبوب با رقیب سخنی نگفت زیرا که سینه کینه جویان، محرم راز عشق نیست
 4- اگر چه زیبایی تو از مهر و محبت دیگران بی نیاز است اما من کسی نیستم که از مسیر عشق ورزیدن، بازگردم. 
5- چه بگویم به تو که از آتش درونم چه رنجی می بینم، تو حکایت و قصه مرا از اشکم بپرس زیرا که من سخن چین نیستم و راز درونم را بازگو نمی کنم.
6-چه آشوبی بود که آرایشگر تقدیر برانگیخت، زیرا چشمان مست یار را
با سرمه دلبری، سیاه کرد.
 7- به شکرانه این که محفل به واسطه حضور دوست روشن و نورانی است، اگر بر تو جفایی رسد، چون شمع بسوز و بساز.
 8- غرض اصلی، غمزه و کرشمه زیبایی است وگرنه چهرۀ اقبال محمود، نیازی به زلف ایاز ندارد.
 9- غزلسرایی و خنیاگری ناهید، هیچ فایده ای نمی برد آنجا که حافظ غزل و ترانه می خواند.شرح غزل :
 1- آیا این منم که چشمانم را با دیدار محبوب، باز کردم؟ ای کارگشاینده بندہ پرور ، چگونه تو را شکر گویم؟
2- محتاج بلای عشق را بگو که چهره‌ات را از غبار کوی دوست پاک مکن زیرا که خاک کوی نیاز، اکسیر و کیمیای آرزو و مراد است.
 3- ای دل، از مشکلات طریقت عشق، روی بر مگردان زیرا که مرد راد، از نشیب و فراز آن نهراسد
 4- اگر عاشق با خون جگر خود، وضو نگیرد، به گفته فتوی دهنده عشق، نمازش درست نیست.
5- در این جایگاه غیرحقیقی بجز پیاله شراب در دست بگیر و در
این سرای فریب و افسوس، فقط عشق ورزی
6- از صاحبدلان به قیمت بوسه ای مختصر، دعای سلامت بخر زیرا که این
دعا، نیرنگ دشمن را از جان و تن تو دور می سازد.
7- نوای روحبخش بانگ غزلهای حافظ از شیراز، در حجاز و عراق، زمزمه عشق را طنین انداز کرد.شرح غزل :
 1- ای سر و قامتی که ناز و عشوه زیبایی داری و با دلربایی و ناز راه می روی، عاشقان روی تو، هر لحظه صدها نیاز به ناز و کرشمه ات دارند.
 2- طالع نیک تو فرخنده و مبارک باد زیرا که در روز ازل بر قامت و
بالای بلند تو، قبای ناز و خوبی بریده اند.
 3- به آنکس که بوییدن زلف خوشبوی تو آرزویش است بگو چون عود بر آتش عشق بسوز و بر این سوزش، تحمل کن.
 4- آتش درون پروانه به واسطه شمع است ولی من بدون چهره چون شمع تو، در سوز و گداز هستم. 
5- صوفی که هنگام نبودن تو، از نوشیدن شراب توبه کرده بود، هنگامی که در میخانه را باز دید، عهد و پیمان خود را گسست
6- اگر وجود مرا به دهانه قیچی بریده و ریز ریزم کنند هرگز از سرزنش رقیب، عیارم تغییر نخواهد کرد.
 7- وقتی که دل از طواف کعبه کوی تو آگاهی یافت، از شوق رسیدن به
آن، دیگر قصد رفتن به حجاز و زیارت خانه خدا را ندارد.
8- وقتی که جدا از محراب ابروی تو، نماز من جایز نیست چه نیازی است که من هر لحظه با اشک خونین چشمانم، وضو بگیرم.
 9- هنگامی که حافظ، دیشب از لب ساقی رازی را شنید، از شادی چون شراب، بر سر خم رفت و از مستی به جوش در آمد.





شرح غزل :
 1- از در درا که توان و نیرو به این دل خسته باز گردد و بیا تا روح و روان به این مرده باز آید.
 2- بیا که در فراق تو، چشمان من چنان بسته شده که تنها با گشایش در وصال تو گشوده خواهد شد.
 3- غمی که همچون سپاهیان زنگبار سرزمین دلم را اشغال کرد از سپاه طرب چهره سفید تو زدوده خواهد شد.
 4- هر آنچه را که در جلوی آینه دلم می گذارم، جز خیال چهره تو را نشان نمی دهد. 
5-روزها در انتظارت ستاره می‌شمارم تا ببینم که شب آبستن روز مراد من است یا نه؟
6- بیا که بلبل هزار دستان خوش طبع خاطر حافظ، در آرزوی رسیدن به
گلبن و نهال وصال تو، باز نغمه سرداده است.شرح غزل :
 1- چه کسی حال خونین دلان عاشق را بیان می کند و از نلک و آسمان، چه کسی به خونخواهی خون ریخته خم برخواهد خاست؟
 2- اگر نرگس مست دوباره بروید باید شرمسار و خجلت زده چشم خمار میگساران باشد.
 3- جز افلاطون که در خم باده مقیم است، چه کسی می تواند راز دانش و فلسفه را برای ما بیان کند؟
 4- هر کس چون لاله، کاسه نیاز در دست بگیرد و بچرخاند، سرانجام از این ستم که به خود رواداشته، چهره اش را خون، خواهد شست.
5- اگر دلم، پیاله ای از لبانش ننوشد، مانند غنچه، بسته اندوه خواهد ماند.
6- از بس که چنگ، در پرده ها و نغمه های خود، راز ما را گفت، باید تارهای ابریشمین او را برید تا دیگر ناله نکند.
 7- اگر حافظ نمیرد، بار دیگر به طواف بیت الحرام خم معرفت، با سرشوق خواهد رفت.شرح غزل :
 1- ای ساقی، بیا و کشتی وجود ما را در نهر شراب بیفکن و با این کارت در جان پیر و جوان، ولوله و خروش بینداز.
 2- ای ساقی، مرا در کشتی شراب بینداز زیرا که گفته اند: تو نیکی کن و در آب بینداز.
 3- از کوی میخانه به اشتباه بازگشته ام، بار دیگر از کرم و بخشش خود مرا به راه راست راهنمایی کن
 4- از آن شراب سرخرنگ خوشبو، پیاله‌ای بیاور و به من بده و در دل گلاب، آتش رشک و حسد بینداز. 
5-ای ساقی، اگر چه مست و خراب باده ام تو مهربانی کرده و نظر عنایتی
به دل حیران و ویران از عشقم بینداز. 
6- اگر در دل شب، خواستار خورشید هستی، از روی دختر گلچهر؛ تاک پرده بینداز و در خم را باز کن.
 7- ای ساقی، مگذار که روز مرگم، جسمم را به خاک بسپارند، پیکر بیجان مرا به میخانه ببر و در خم شراب بینداز. 
8- حافظ، زمانی که از ستم فلک، جانت به لب رسید، به سوی اهریمن بلا و غم، تیر شهاب شراب بینداز.شرح غزل :
 1- ای ساقی بیا و در کاسه زرین، آب شادی بخش بریز قبل از آنکه کاسه سر من، در خاک بیفتد.
 2- سرانجام، منزل و مأوای ما گورستان است پس اکنون در گنبد آسمان، شور مستی درافکن.
 3- چشم ناپاک از دیدن روی محبوب محروم است، بر چهره معشوق باید از دیدۂ پاک و چون آینه شفاف، نگریست.
 4- ای یار سر و قامت، قسم به آن سر خرم و سبز تو که اگر من مردم و در خاک شدم، ناز و غمزه را فراموش کن و سایه مهری بر خاک قبر من بینداز. 5- دل ما را که از مارپیچان گیسوی تو مجروح شد با بوسه ای از لبان خود به شفاخانه عاقبت و سلامت بفرست.
 6- وقتی می دانی که پادشاهی بر مرزعه دنیا، پایدار نیست، از جگر سوزان جام، در املاک دنیا، آتش بیفکن.
 7- در اشک چشمان خود غسل کردم و خود را از ناپاکی ها زدودم زیرا پیروان معرفت و طریقت می گویند که اول پاک و مطهر شو و سپس بر آن محبوب پاک نهاد، نظر بیفکن.
 8- یارب دود آهي از سینه سوختگان در آینه نهم و درک آن زاهد خود پسندی بیفکن که در راه عاشقی، جز عیب و نقص را ندید.
9- ای حافظ، همچون گل از بوی خوش او، جامه وجود خود را پاره کن و
این جامه را نثار راه آن قد و بالای برازنده بار کن.شرح غزل :
 1- هنوز آرزوی من در بوسیدن لبت، محقق نشده و من هنوز به امید نوشیدن جام لعل لبانت، شراب می نوشم.
 2- همان روز اول، دینم بر سر گیسوان تو از دست رفت، تا ببینیم که در این آرزو، چه سرانجامی خواهم داشت.
 3- ای ساقی، جرعه ای از آن شراب چون آتش خود به من بده، زیرا که من در میان سوختگان عشق محبوب، هنوز خام و ناپخته ام.
 4- شبی به اشتباه، گیسوی تو را مشک ختن خواندم و از آن پس مو بر تن من چون تیغی فرو می رود.
 5- از آن زمان که خورشید، انعکاس چهره تابناک تو را در خلوت من دید،
هر لحظه چون سایه ای گرد در و بام من به طلب تو می چرخد.
6- روزی به اشتباه نام من بر لب معشوق رفت از آن وقت هنوز صاحبدلان، به مشامشان بوی جان پروری از نام من می رسد.
 7- ساقی لب لعل تو در روز ازل، به ما جرعه ای شراب داد که از آن زمان تاکنون مست و مدهوش آن جام هستم. 
8- ای کسی که گفتی در راه معشوق جان بده تا جانت به آرامش برسد، در
راه غمهای او جان سپردم، اما هنوز به آرامش دست نیافته ام.
9- حافظ، قصه لب لعل تو را با قلم نوشت و از آن پس از قلمهای من، آب
حیات جاری است.شرح غزل :
 1- دلم آواره لولی صفت و شوق آفرینی است که وعده های دروغ می دهد
و عاشق کش و نیرنگ باز است.
 2- هزاران لباس پرهیزگاری و خرقه پارسایی فدای پیراهن چاک خورده زیبارویان مهر و باد.
 3- نقش خال تو را با خود به گور خواهم برد تا از خال تو، خاک گور من آمیخته با بوی خوش عبير شود.
 4- فرشته از حال و هوای عشق نا آگاه است، پس ای ساقی، جامی بخواه و خاک آدم را با گلاب، بیامیز
5- بر کفن من، پیاله شراب ببند تا صبح قیامت، به یاری شراب، هراس روز رستاخیز را از دل دور کنم.
6- فقیر و بی چیز و مجروح به آستانه ات آمدم، مرحمتی کن زیرا که جز
دوستی با تو، هیچ دستاویز و بهانه ای برای وصال ندارم.
 7- بیا زیرا که آواز دهند؛ غیبی دیشب به من گفت که خشنود باش و از تقدیر الهی، فرار مکن.
8- ای حافظ، اگر به معشوق نرسیدی، وجود خود تو مانع بوده است، زیرا
که هیچ چیز مانع عاشق صادق و معشوق نیست.شرح غزل :
1- ای باد صبا اگر از کنار ساحل رود ارس گذشتی بر خاک آن رودخانه
بوسه بزن و نفس خود را خوشبو ساز.
 2- منزل معشوق ما را که هر لحظه از ما صد درود به او باد، پر از صدای شتربانان و بانگ درای شتران می بینی.
 3- بر کجاوه معشوق بوسه زن و آنگاه با ناله عرض کن که ای مهربان فریادرس، از فراق روی تو سوختم.
 4- من که پند نصیحتگران را نغمه رباب می خواندم و گوش نمی کردم از هجران و فراق چنان گوشمالی دیدم که همین پند برای همیشه مرا کفایت می کند. 
5- سحرگاهان عیش و نوش کن و می بنوش زیرا در راه عشق میان عیاران با فرمانده شبگردان دوستی ها و آشناییها است.
6- عشقبازی و مهرورزی، ای دل، کار ساده و بازیچه نیست باید که در این راه سر خود را فدا کنی زیرا با چوگان هوی و هوس، گوی عشق را نمی توان زد.
 7- اگر چه آگاهان اختیار خود را به کسی نسپردند اما دل من با اشتیاق، جان به چشم مست یار میدهد.
8- طوطیان در شکرستان، خوشگذرانی می کنند و مگس بیچاره از حسرت
و پشیمانی، دست به سر می کوبد.
9- اگر اسم حافظ بر قلم دوست جاری شود، این خواسته از درگاه حضرت
شاه برایم کافی است.شرح غزل :
 1- از گلزار جهان، گل چهره ای ما را کافی است و از این چمن جهان نیز تنها سایه یار سرو قامت برای ما کفایت میکند.
 2- من با ریاکاران هم صحبت شوم؟ هرگز چنین مباد، از آنچه در دنیا بر آدمی گران و سخت است، ما را پیمانه گرانسنگ کفایت می کند.
 3- کاخ بهشت را در ازای کار نیک، به پاداش می دهند، ما وارسته و بی چیزیم، پس صومعه پیر مغان برای ما کافی است.
 4- بر لب جوی بنشین و همراه گذر آب، گذر عمر خود را ببین زیرا این اشاره ای از جهان گذران است و برای ما کافی است.
5- در نقدینگی بازار دنیا بنگر و آزاری که جهان در قبال آن به تر
می رساند، اگر این سود و زیان و تجارت برای شما کافی نیست، ما را کفایت میکند. 
6- محبوب در کنار ماست پس چه نیازی که بیش از این بخواهیم؟ نعمت هم صحبتی با آن همدم جان برای ما کافی است.
 7- بخاطر خدا، از آستانه خودت حتی مرا به بهشت هم مفرست زیرا که منزل تو از جهان هستی ما را کافی است. 
8-حافظ، از سرچشمه و آبشخور قسمت و تقدير شکایت کردن، نشانه بی‌انصافی است، طبع روان و غزلهای شیوا برای ما کفایت میکند.شرح غزل :
 1- ای دل، همراه سفرت اگر طالع سازگار است، کافی است و نسیم باغ شیراز نیز به عنوان راهنمای راه تو بسنده است.
 2-ای صوفی، دیگر از منزل معشوق سفر مکن زیرا که سیر معنوی و مقیم کنج خانقاه شدن، برای تو کافی است.
 3- اگر هم غمی از گوشه دلت به کمین تو آغوش بگشاید، حریم آستانه رهبر روحانی تو را کفایت میکند.
 4- بر تختگاه سکوی میخانه بنشین و پیالهای شراب بنوش که بدست
آوردن مال و شکوه در دنیا، همین قدر کفایت می کند. 
5- زیاده خواه مباش و کار را بر خود آسان بگیر زیرا پیاله شراب خونین رنگ و معشوقی زیبارو چون ماه برای تو کافی است.
6- گردون سررشته آرزو را به مردم نادان می دهد، تو صاحب فضل و
دانش هستی و همین گناه تو، دلیل کافی است بر محرومیتت
 7- هوای مسكن الفت گرفته ات و پیمان یار دیرینه ات و پوزش یاران سفر کرده‌ات، برای تو کفایت میکند.
 8- به زیر بار منت دیگران رفتن عادت مکن زیرا که در دنیا و آخرت، رضایت پروردگار از تو و بخشش پادشاه به تو، برایت کافی است.
9- حافظ تو نیاز به دعا و ذکر دیگری نداری و دعای نیم شبانه و درس صبحگاهی برای تو کفایت می کند.شرح غزل :
 1- محنت عشقی کشیده ام که از آن سئوال مکن، زهر فراقی چشیده ام که از تلخی اش نمی توان سئوال کرد.
 2- تمام دنیا را گشته ام و در پایان، معشوقی را انتخاب کرده ام که مپرس. 3- در آرزوی رسیدن به خاک در او چنان از دیده، اشک می ریزد که مپرس.
4- من با گوش های خود، دیشب، سخنانی از او شنیده ام که مپرس 
5-چرا لبانت را میگزی و به من اشاره می کنی که خاموش باش، من چنان
لب لعلی را بوسیده ام که مپرس
6- بدون داشتن یاری چون تو، در کلبه فقر و نیازمندی خود، چنان رنج کشیده‌ام که مپرس
 7- همچون حافظ نا آشنا در راه عشق، به مقامی از سلوک رسیده ام که
پرسیدنی نیست.

















شرح غزل :
 1- از گیسوان سياه او آنقدر شکایت دارم که پرسیدنی نیست و اینکه چگونه از دست او، بی سر و سامان و آشفته شده ام را مپرس.
 2- مبادا کسی به امید وفاداری بار، دل و دین را از دست بدهد زیرا که من چنین کرده ام و آنقدر پشیمانم که مپرس
 3- با نوشیدن یک جرعه شراب که آزار رسانیدن به کسی را در پی ندارد، چنان از جاهلان، در رنج و زحمت هستم که مپرس
 4- ای مرد پارسا، از کنار ما به سلامت عبور کن زیرا که این شراب سرخ، چنان دل و دین تو را می رباید که مپرس
5- در راه عشق، سخنان بیهوده زیادی است که جان را می گدازد و هر کس
هم عربدهای میکشد، کاش این عربده ها را نشنوی و عربده کشان را
نبینی.
6- آرزویم پارسایی و ایمنی از عشق بود اما آن نرگس فتنه انگیز چنان
کرشمه ای می کند که مپرس
7- با خود گفتم از گوی سپهر، حالی بپرسم و او گفت که در خم چوگان
تقدیر، چنان رنجی میکشم که مپرس.
8- به معشوق گفتم: گیسوی خود را به تصد ریختن خون چه کسی تاب داده ای؟ گفت: حافظ، این داستان به درازا می کشد، تو را به قرآن سوگند که دیگر مپرس.شرح غزل :
 1- ای یار باز گرد و همدم جان دل تنگ من باش و محرم و همراز اسرار پنهانی این در آتش غم گداخته باش.
 2- از آن شرابی که در میخانه عشق می فروشند، دو سه پیاله به ما بده اگر چه ماه رمضان باشد.
 3- ای عارف رهرو، آنگاه که در خرنده ریای خود آتش زدی، کوشش کن و
صدرنشین گروه وارستگان جهان باش.
4- به دلدار که میگفت دل نگران تو هستم بگو که اینک سالم و تندرست به نزدت می آیم پس چشم به راه باش. 
5- دلم از حسرت آن لبان لعل جانبخش، خون شد، ای صندوقچه مهر و محبت، با مهر و نشان عشق سابق خود باش. 
6- ای سیل اشک، برای آنکه غبار غمی بر دل یار ننشیند، در پی نامه روان شو.
 7- به حافظ که آرزوی دستیابی به جام جهان بین را دارد بگو که همیشه در جلو چشمان آصف وزیر شاه شجاع باش که جایگاه و شأن جمشید را
دارد.شرح غزل :
 1- اگر یاری مهربان هستی به پیمان خود وفادار بمان و همه جا حتی خانه و گرمابه و گلستان، همدم ما باش. 
2- چین گیسوی پریشان خود را به دست باد مده و مگو که پریشان خاطری عاشقان برایت اهمیتی ندارد. 
3- اگر آرزویت این است که همنشین خضر باشی، همچون آب حیات از جلو چشمان اسکندر و پادشاه زمانه، خود را نهان نگاه دار.
 4- سرود عشق خواندن، کار هر پرنده ای نیست پس بیا و برای این بلبل
غزلخوان خود، گل نوشکفته باش. 
5- بخاطر خدا راه و روش خدمتگزاری و بندگی کردن را به ما بسپار و سلطان و فرمانروای ما باش.
6- دیگر برای شکار من که در حریم عشق تو هستم، شمشیر برمکش و از
آن ستمی که بر ما روا کردهای پشیمان و نادم باش.
 7- تو شمع محفل ما هستی پس چون شمع با ما، یک دل و یک زبان باش و تلاش و تصور پروانه را ببین و تبسم کن. 
8- نهایت دلبری و زیبایی در نظربازی از روی عنایت است پس در نوع نگاه و نگرش خود، از بی همتایان زمانه باش.
9- حافظ ساکت باش و از ستم و جور یار ناله و شکایت مکن، چه کسی به
تو گفت که بر چهره زیبارویان نظر بیندازی و سرگشته شوی؟شرح غزل :
 1- در موسم لاله، پیاله شراب بگیر و بی ریایی پیشه کن و با بوی گل، یک نفس با باد صبا همنفس شو.
2- من نمی گویم که تمامی سال را به شراب نوشی بگذران، سه ماه بهار را می بنوش و نه ماه دیگر را پارسا و زاهد باش.
 3- وقتی که پیر دلیل راه عشق، تو را به نوشیدن شراب فرامی خواند، شراب بنوش و منتظر کرم و بخشش خدا باش.
 4- اگر آرزویت رسیدن به اسرار نهان جهان همچون جمشید است بیا و
مدتی همنشین جام جهان نما که دل مرشد کامل است، باش.
5-اگر چه کار جهان چون غنچه، همیشه در فروبستگی است اما تو همچون
باد بهاری که غنچه را می شکند، گره گشای مشکلات شو. 
6- از هیچ کس وفاداری به پیمان مجو و اگر سخن و پند مرا می شنوی، بیهوده در جستجوی سیمرغ و کیمیا مباش زیرا که هرگز پیدا نمی شوند.
 7- حافظ هوادار اطاعت از اغیار و بیگانگان مشو، اما همنشین وارستگان
زاهد باش.شرح غزل :
 1- ای صوفی، گلی بچین و این خرقه پاره پاره ات را به خار بده و این زهد
متعصبانه خود را به باده نوشین و گوارا ببخش.
2- سخنان گزاف و لاف و خودپسندانه را برای شنیدن نغمه چنگ کنار بگذار و تسبیح و ردای قاضی را به شراب و ساغر بده.
 3- زهد بسیار متعصبانه را که زیبارویان و ساقیان به چیزی نمیخرند. در
مجمع چمن، به باد بهاری بده.
4- باده سرخفام، رهزن دلم شد، ای سرور عاشقان، خون مرا به چاه زنخدان
یار ببخش و مرا بکش. 
5-یارب، در فصل گرما از گناه بنده ات که مینوشی است در گذر و او را ببخش و این داوری را به سر و روییده بر کنار جویبار ببخش.
 6-ای کسی که به سرچشمه و آبشخور مراد و آرزو رسیده ای از این دریا، قطره ای نیز به من خاکسار عطا کن.
7- به شکرانه آنکه چشم تو بر روی بتان زیبارو نیفتاد و عاشق نشدی، ما
را به بخشایش و مهربانی خداوند ببخش. 
8- ای ساقی، هنگامی که شاه، شراب صبحگاهی را بنوشد بگو که به حافظ شب زنده دار، ساغری زرین عطا کند.شرح غزل :
 1- اگر باغبان می خواهد که چند روزی هم صحبت با گل باشد، باید همچون بلبل بر ستم خار فراق و جدایی صبوری کند.
2- ای دل، در زنجیره گیسوان بار از پریشانی و آشفته حالی ناله سر مده، زیرا مرغ دانا و زرنگ، هنگامی که در دام می افتند باید تحمل کند تا راه نجات را بیابد.
 3- قلندر وارسته ای که خانمان خود بر باد داده چه کاری با دوراندیشی دارد، سلطنت و پادشاهی کاری است که نیاز به تدبير و تعمق در امور دارد
 4- در طی طریق سلوک، اتکا بر پرهیزگاری و دانش، کافری و شرک است، اگر سالک صد هنر و کمال هم داشته باشد باز هم باید توکل به خدا کند. 
5- هر کس که با داشتن گیسو و رخ زیبای یار باز به رخسار یاسمین و زلف پیچان سنبل، بنگرد، نظربازی اش حرام و ناروا است. 
6- تا دل شوریده ما بتواند از گیسوی بار رهایی یابد باید بر ناز و کرشمه آن چشمان مست، تحمل کند.
 7- ای ساقی تا چه زمانی می توانی از به گردش در آوردن ساغر، درنگ و ابا کنی، گردش پیمانه وقتی به عاشقان می افتد، باید پیوسته باشد. 
8- حافظ، کسی نیست که برای نوشیدن می، نیاز به نوای رود داشته باشد، پس چرا عاشق تنگدست، اینچنین خود را درگیر تجمل می کند؟شرح غزل :
 1- همه فکر بلبل آن است که گل یار و محبوبش شده است اما گل در این اندیشه است که چگونه در کار بلبل، عشوه و ناز کند.
 2- دلربایی تنها به این مفهوم نیست که عاشق را بیقرار سازد و به او توجهی نکنند، آنکسی صاحب و بزرگ است که غمخوار خدمتکار خود
نیز باشد.
 3- جا دارد که خون در درون لعل موج بزند و او را خون به دل کند از این ضرر و زیانی که سفال، بازارش را می شکند و کساد میکند.
 4- بلبل به سبب بخشش گل، این سخنان را آموخت وگرنه این همه آهنگ و تصنيف را ساخته و پرداخته در منقار او ننهاده بودند. 
5- ای کسی که از کوچه معشوقه ما گذر میکنی، متوجه باش که دیوار محکم آن، سر تو را خواهد شکست. 
6- آن یار سفر کرده ای که صد قافله دوستدار و ارادتمند دارد، خدایا، هر جا هست به سلامت نگاهدارش.
 7- ای دل، اگر چه سخن از سلامت و آرامش بسیار خوش و دلپذیر است اما آگاه باش که عشق هم عزیز و محترم است، پس از آن غفلت مکن. 
8- صوفی خوشحال و سرمست به این صورت که کلاه خود را کج کرده، اگر یکی دو جام دیگر بخورد، حتمأ دستارش هم آشفته می شود.
9- دل حافظ که به دیدار پیوسته تو مأنوس شده بود، پروردۂ ناز وصال
تو است، پس در پی آزارش مباش.شرح غزل : 
1- شرابی تلخ میخواهم که چنان نیرومند باش که مردان شجاع را از پا
درآورد تا لحظه ای من از جنجال و آرامش دنیا، فارغ و آسوده شوم.
 2- در سفره دنیای سفله پرور، نمی توانی شیرینی آسایش را بچشی، پس ای دل، از تلخ و شور آن نیز طمع ببر.
 3- شراب بیاور زیرا که به بازیگری خنیاگر فلک، ناهید چنگ نواز و
بهرام جنگاور، نمی توان از مکر و حیله آسمان، ایمنی یافت
 4- کمند صید و شکار بهرام گور را کنار بگذار و جام جم را به دست بگیر، زیرا من تمام صحراهای دنیا را طی کرده ام، نه بهرام شاه ساسانی وجود دارد و نه مقبره او.
5- بیا تا سر زمانه را در می روشن و صاف به تو نشان بدهم، به شرط
آنکه به مردمان بی ذوق و کوردل نشان ندهی.
6- نظر عنایت کردن به بیچارگان و فقرا، منافاتی با سروری و بزرگی ندارد همچنانکه سلیمان با آن همه شکوه و جلال خود، به موران، التفاف
می کرد.
7- کمان ابروی معشوق، از حافظ سرپیچی نمی کند اما به بازوی بی زور او خنده اش می گیردشرح غزل :
1- چه نیکوست شهر شیراز و وضع و حال بی مانندش، خداوندا، این شهر را از نیستی محفوظ بفرما
2- از آب رکن آباد شهر ما، صد بار چشم بد دور باد زیرا که آب زلالش، عمر جاودانه چون خضر می بخشد.
 3- از میان جعفر آباد و مصلای آن، بادی می وزد که خوشبو و عبير آمیز است.
 4- به شیراز بیا و فيض روح القدسی و حیاتبخش از مردم صاحب کمال و عقل آنجا بطلب. 
5- چه کسی نام قند مصری را در شیراز برد که دلبران شیرین لب، او را
شرمنده نساختند.
6- ای باد صبا، از آن لولی شاد و سرمست برای ما چه خبر داری، بگو که
حالش چگونه است؟
7- ای دل، اگر آن پسر شیرین حرکات، حتی خون مرا هم بریزد، خونم را بر او چون شیر مادر، حلال کن.
8- بخاطر خدا، مرا از خواب بیدار مکن زیرا که در خواب و خیالم با او
خلوتی خواستنی دارم.
9- حافظ تو که از دوری و فراق میترسیدی، چرا بر روزهای وصال او،
شکر کافی بجای نیاوردی؟شرح غزل :
 1- وقتی که باد صبا، گیسوان عطرآگین او را چین و شکن داد، به هر ناتوان و دلشکسته ای که رسید، جان او از بوئیدن شمیم زلف یار تازه شد.
 2- رفیق و همدمی کجاست که کاملا برای او بگویم که دل غمدیده ام از ایام فراق او چه رنجی میکشد.
 3- روزگار، تصویر روی زیبای تو را بر برگ گل نقش کرد اما از خجالت تو، آن را در غنچه پنهان ساخت.
4- تو در خواب غفلتی و برای عشق نیز حد و پایانی متصور نیست، شگفتا از این راه عشق، که پایانی ندارد. 
5- مگر اینکه زیارت جمال کعبه از مردمان اهل دل و راهی دلجویی کند زیرا که جان صاحبدلان نیز در گرمای بیابانهای او، سوخت. 
6- چه کسی برای این دل شکسته خانه اندوه، از یوسف دلم که در چاه زنخدان یار افتاده، نشانی می آورد؟
 7- سر زلف یار را می گیرم و به دست خواجه می دهم تا داد مرا از او و مکر و حیله هایش بگیرد.














شرح غزل :
 1- یارب این گل تازه شکفته و شاداب را که به من سپردی، از چشم زخم چمن حسود، به تو می سپارم.
 2- اگر چه او از کوی مهر و وفا بسیار دور شده است، اما امید که آسیب و بلای روزگار از جسم و جانش دور باشد.
 3- ای باد صبا، اگر به سر منزل معشوق رسیدی، چشم امید دارم که از من به او سلام بر سانی.
4- در آن گیسوان سیاه، دلهای عزیزی جای دارند، پس با ظرافت آن را نوازش کن تا بوی خوش آن برخیزد ولی آن را آشفته مکن. 
5-به یار بگو که دل من با خط و خال چهره تو، حق وفاداری دارد پس حال گرفتار در گیسوان عنبرافشان خود را عزیز و محترم بدار.
 6- در آن جایگاهی که به یاد لبان سرخ او، شراب می نوشند، آن مستی فرومایه و پست است که از حال و روز خود با خبر و هوشیار باشد.
 7- آبرو و ثروت را نمی توان از در میخانه بدست آورد، هر کس شراب میخانه را خورد، باید ترک رفت و مال و آبرو کند.
8-هر کس که از دلتنگی می هراسد، غم و اندوه عشق بر او حرام باد، یاسر ما همچنان در زیر قدمهایش خواهد ماند و یا لب ما، به دهان او خواهد رسید.
9- اشعار حافظ به تمامی گویی بهترین بیت غزل معرفت و حکمت است،
آفرین بر نفس دلکش او و لطافت شعرش.شرح غزل :
 1- آرامش و تاب و توان و عقل و هوش را آن زیباروی سنگدل که بناگوشی سفید چون نقره دارد، از من سلب کرد.
 2- زیبارویی، چالاکی، شیرین حرکاتی، همچون پریان، رفیقی، ماهرویی، معشوق تبا پوشیده ای.
 3- از سوز آتش آرزوی عشق او، هر لحظه چون دیگی، در حال جوش و
خروشم.
 4- اگر همچون قبا که می پوشد، او را در آغوش بگیرم، چون پیراهن راحت و آزاد می شوم.
5- اگر استخوانم هم پوسیده شود باز هم از جانم، عشق و محبت او فراموش نمی شود.
6- آغوش و کنار او، دین و دل مرا برده است.
7-ای حافظ! لب نوشین و شیرین او، دوای دردهای تر است.شرح غزل :
 1- سحرگاهان از آواز دهند؛ غیبی این مژده به گوشم رسید که اینک زمان سلطنت شاه شجاع است پس بی پروا، شراب بنوش.
 2- آن زمان که صاحبنظران از کارها کناره گرفته بودند و در عین اینکه هزاران سخن در دهان داشتند ولی لب بسته بودند، دیگر گذشت.
3-- با آواز چنگ، آن سخنان و شکوه هایی را که از پنهان نگاه داشتنشان،
سینه مان چون دیگی می جوشید، اینک بیان می کنیم.
 4- شراب خانگی مان را که از محتسب ترسیده، اینک به شادی روی محبوب و با صدای نوشانوش باران، مینوشیم. 
5-دیشب، امام شهر را که بر دوشش، سجاده می افکند، از کوچه میخانه و بر دوش نهاده و مست می بردند.
6- ای دل، تو را راهنمایی می کنم به یک راه رهایی و نجات و آن این است: به عشق و فساد خود افتخار مکن و با زهد و پارسایی ریاکارانه هم فخر مفروش. 
7- تدبیر و فکر روشن شاه، جایگاه نور تجلی حق است، پس اگر می خواهی به او نزدیک شوی باید در پاکی نیت خود، تلاش کنی.
8-مگذار جز ستایش جلال و شکوه او بر ضميرت بگذرد زیرا که گوش دل
او، رازدار پیام فرشته غیبی است.
 9- به اسرار آنچه که به صلاح و خیر مملکت است تنها پادشاهان واقفند، ای حافظ، تو یک گدای گوشه نشین بیش نیستی، پس بیهوده فریاد مکن.شرح غزل :
 1۔ فرشته عالم غیبی، دیشب از گوشه میخانه گفت که شراب بنوش زیرا گناهان را می بخشند.
 2- بخشایش پروردگار، کار خود را خواهد کرد و فرشته پیام آور نیز مژده بخشایش را خواهد رساند.
 3- این عقل ناپخته ما را به میخانه ببر، تا می لعل فام، خوش را به جوش آورد
4- گر چه وصال معشوق با تلاش و کوشش بدست نمی آید و بنابر مشبت
الهی است اما ای دل، هر چه قدر می توانی در این راه تلاش کن. 
5- لطف و رحمت الهی، فراتر و افزونتر از گناه ما بندگان است، تو از الطايف سربسته و ناگشوده چه میدانی، پس خاموش باش.
6- گوش من ملازم حلقه گیسوی یار است و روی من پیوسته بر خاک در
می فروش است.
 7- در برابر بزرگواری پادشاه عیب پوش ، بی پروایی حافظ، گناهی نابخشودنی نیست.
8-قاضی امور دینی، شاه شجاع است که جبرئیل، در برابر او، غلام حلقه به گوش شد. 
 9- ای پادشاه آسمان آنچه مراد اوست، به او بده و از خطر چشم زخم نیز محفوظش بدار.|
شرح غزل :
 1- در زمانه پادشاهی که خطا می بخشد و گناه را می پوشاند، حافظ با شیشه ای بزرگ، باده نوشی می کند و فتوی دهنده با پیالهای کوچک
 2- همین که صوفی دید که محتسب خود کوزه شراب را بر دو می کشد، از كنج صومعه بیرون آمد و در پای خم معتکف شد.
 3- من احوال شيخ و قاضی و پنهانی شراب نوشید نشان چون یهودیان را سحرگاهان از پیر می فروش سؤال کردم،
 4- و او گفت اگر چه تو محرم رازی اما این سخن غیرقابل بیان است، پس ساکت شو و حرمت را حفظ كن و شراب بنوش. 
5- ساقی، اینک بهار می رسد و وجه نقدی برای خریدن شراب نمانده است، تدبیری بیندیش زیرا که از غم، خون دلم به جوش آمده است
6- عاشقی و بی‌چیزی و جوانی و فصل بهار دست به دست هم داده اند پس، عذر مرا بپذیر و با بزرگواری خود جرم و گناه مرا بپوشان. 
7- ای دوست، تا کی همانند شمع، چرب زبانی و حرانی می کنی، اجازه کامیابی ات رسید، پس دیگر ساکت شو.
8- ای پادشاهی که از لحاظ صورت هیچ چشمی چون تو ندیده و هیچ
گوشی نیز خبر از وجود کسی چون نشنیده،
 9- آنقدر زندگی کن که اقبال جوان و تازه ات، از آسمان ژنده پوش، خرقه کبودت را بپذیرد.



شرح غزل :
 1- دیشب، مردی کاردان و هوشمند، پنهانی به من سخنانی گفت و شایسته نیست که سر پیر می فروش را از شما پنهان کنم. 
2- او به من گفت که کارها را بر خود آسان بگیر زیرا که طبیعت جهان این است که بر مردمان سختکوش بیشتر سختگیری می کند.
 3- پس از آن جامی شراب به من داد که از پرتو آن، ناهید در آسمان به رقص در آمد و در حال بربط نواختن می گفت: گوارا باد بر تو
شراب.
4- با دل پر خون خود، لبان خندانی همچون جام شراب داشته باش. نه اینکه تا ضربه ای به تو می خورد، چون چنگ به خروش و غوغا بپردازی. 
5- تا آشنا و محرم راز نشوی، نمی توانی از این پرده غیب، رازی بشنوی، زیرا که گوش نامحرمان شایستگی شنیدن پیام جبرئیل را ندارد.
6- ای پسر، به این نصیحت گوش کن و بخاطر دنیا غصه مخور، سخنی
گرانبها چون مروارید به تو گفتم اگر بتوانی این سخن را درک کنی.
 7- در حریم عشق و در حضور شیخ، نمی توانی گفت و شنیدی داشته باشی زیرا که در این حریم، باید تمامی وجودت، چشم و گوش باشد.
8- در مجلس نکته دانان و رازدانان، خودنمایی شرط عقل نیست، پس ای
مرد خردمند، یا سخن آگاهانه گر و یا ساکت باش.
9- ساقیا شراب بده زیرا که آصف صاحبقران گناه خش و عیب پوش، رندی‌های حافظ را درک کرده است.--.
-
-
-
-
شرح غزل :
 1- ای محبوبی که سرا پایت مطبوع و دلپذیر و اندامت خوش‌نماست، دلم به غمزه لب شیرین و شیرین گفتار تو خوش است.
 2- وجود تو چون گلبرگی، با طراوت، لطیف و خواستنی است و ند و بالای تو چون سرو بهشتی، زیباست.
 3- ناز و غمزه تر شیرین است و خط عذار و خال چهره ات نمکین، چشم و ابروی تو زیباست و قد و بالایت خوش و مطبوع.
 4- هم باغ خیال من از وجود تو، پر نقش و نگار است و هم مشام دلم از گیسوان سمن بوی تو خوش. 
5- در وادی عشق که چاره ای از سیل بلا و خطر وجود ندارد من خاطر خود را به خواهش وصال تو خوش کرده ام. 
6- چگونه سپاسگزار چشمان تو باشم زیرا با آنکه خود بیمار است . خمار و افتاده . اما درد عشق مرا به واسطه چهره زیبایت درمان می کند.
 7- گرچه در بیابان طلب و آرزوی تو، از هر سو، خطری وجود دارد اما حافظ عاشق و دلداده به دوستی تو دل خوش کرده است.شرح غزل :
 1- کنار جوی آبی و زیر سایه بیدی و داشتن طبع سخنوری و یاری دلکش، همصحبتی با محبوبی شیرین رفتار و ساتی گلچهره خوشرفتار،
 2- هان ای آدم نیک بختی که قدر زندگانی خود را می دانی، این عیش و عشرت گوارای تو باد زیرا که روزگاری خوش و خرم داری.
 3- به هر کس که باری از عشق دلبری بر خاطر دارد بگو که اسفند بر آتش بگذار زیرا کاری و باری نیکو داری.
 4- از اندیشه تازه و بدیع، بر عروس طبع خود، زیور میبندم شاید که بر اثر بازی روزگار، نگاری زیبا به دست آورم.
5- شب همصحبتی با بار را غنیمت بدان و حق خوشدلی خود را ادا کن زیرا که اکنون نور ماه، روشن کننده دل است و کنار لاله زاری زیبا نشسته ای.
6- ماشاء الله در کاسه چشمان ساقی، شرابی است که در برابر عقل، مستی میکند و حالت خماری خوشی می بخشد.
 7- حافظ، عمرت به غفلت طی شد، برخیز و با ما به میخانه بیا تا ظریفان
خوش مشرب، کاری خوش به تو بیاموزند.






شرح غزل :
 1- چهره چون ماه، درخشان او، جایگاه خوبی و لطافت است، اما مهر و وفا ندارد، خدایا این دو را به او ببخش.
 2- دلبرم زیبا و خردسال است و اگر روزی از سربازی، مرا به زاری
بکشد، در شرع گناهی بر او گرفته نمی شود.
 3- همان بهتر است که من دل خود را از او به خوبی نگهدارم زیرا بدی و خوبی جهان را ندیده و دل مرا نمی تواند نگاه دارد.
 4- اگر چه روش فریبکارانه چشمان سیاهش خونریزی است اما هنوز از لبان شکرینش، بوی شیر می آید و کودکی بیش نیست.
5- معشوق چهارده ساله ای دارم که بسیار چالاک و شیرین رفتار است و
ماه شب چهارده از دل و جان، غلام زرخرید اوست.
6- خدایا، دل ما به دنبال آن گل تازه شکفته کجا رفت که در این اواخر، از
او خبری نداریم.
7- یار محبوب و دلاور من اگر اینگونه قلب شکنی می کند، پادشاه او را
بزودی برای نگهبانی از جان خود خواهد برد.
8- اگر آن مروارید یگانه، آرامگاه خود را سینه حافظ قرار دهد، به
شکرانه، جان خود را تسلیم خواهم کرد.شرح غزل : 
1- دلم سرگشته شد و من بیچاره و بینوا نمی دانم که برای آن دل شکار
شده و حیران و هراسان چه پیش آمده است؟
2- چون بیدی از ترس از دست دادن ایمان خود میلرزم زیرا که دلم در دست کمان ابروی کافر و بی رحم است.
 3- خیال و تصور ما، در سر، تحمل و گنجایش دریا را می پرورد، افسوس، در سر این قطره، چه افکار محالی میگذرد.
4- بر آن مژه دلیر سلامت کش بنازم زیرا که آب زندگانی در هر سر نیش او موج می زند. 
5- اگر طبیبان برای آزمایش، دستی بر دل مجروح من بگذارند، هزاران قطره خون از آستینشان خواهد چکید.
6- سرافکنده و گریان به کوی میخانه میروم زیرا که از حاصل کار خود،
شرمنده و خجالت زده ام.
7- نه عمر خضر جاودانه است و نه سلطنت اسکندر، پس ای درویش بینوا بر سر این دنیای پست و فرومایه، نزاع مكن.
8-حافظ، دست هر گدایی، به کمر یار نمی رسد، پس باید گنجی بیشتر از گنج قارون بدست آوری.









شرح غزل :
 1- ما در این شهر، اقبال خود را امتحان کرده ایم و به این نتیجه رسیده ایم که باید از این سرمنزل خطرناک، اسباب و زندگی خود را بیرون بکشیم.
 2- از بس که بر اثر پشیمانی، دستم را گاز میگیرم و آه میکشم، چون گل سرخ به تن پاره پاره شده خود، آتش می زنم.
 3- دیشب در حالی که گل از شاخه درخت، گوش خود را پهن کرده بود، به خوشی از بلبل شنیدم که می خواند:
 4- ای دل، تو خوشحال باش زیرا آن یار تندخو، از بخت خود، شاکی
خواهد شد و با ترشرویی خواهد نشست.
5- اگر می خواهی کارهای دشوار و آسان دنیا بر تو آسان شود، از
پیمانهای بی دوام و سخنان درشت و ناهنجار پرهیز کن.
6- اینک زمان آن رسیده است که از سوز سینه ام و اندوه هجران تو، آتش به همه داشته های خود بیندازم و همه را نابود سازم. 
7- حافظ، اگر مراد و آرزوی آدمی همیشه میسر می شد که جمشید هم از
تخت سلطنت خویش جدا نمی افتاد.شرح غزل :
 1- به شکوه و جاه و جلال شاه شجاع قسم که من با هیچ کس به خاطر مال و مقام، نزاع و درگیری ندارم.
2- خوردن شراب خانگی دیگر کافی است برایم شراب مغان را بیاورید، ای رفیقی که مرا در توبه همراهی می کردی که شراب ننوشم، خداحافظ،
زیرا هم پیاله من رسید.
3- به خاطر خدا خرقه مرا با شراب بشویید زیرا من بوی و خیر و صلاح از
اوضاع کنونی نمیشنوم.
 4- ببین آن کسی که به شنیدن نغمه ها ما را اجازه نمی داد خود چگونه با نوای چنگ، به رقص می پردازد. 
5- به شکرانه این نعمت که من بندهای فرمانبر و تو پادشاهی فرمانروا هستی، به عاشقان خود، نظر عنایتی بیفکن. 
6- تشنه بخشایش یک جرعه از جام شراب تو هستیم ولی گستاخی نمی کنیم و مایه دردسر نمی شویم. 
7- هرگز خدا نیاورد زمانی را که پیشانی و صورت حافظ از خاک آستان
با عظمت شاه شجاع جدا شود.شرح غزل :
 1-  سحرگاهان که از خلوتگاه اریکه آفرینش پروردگار، خورشید مشرق به همه جا، شعاع انوار خود را بفرستد،
 2- چرخ از گریبان افق، آینه ای بالا بیاورد و چهره دنیا را به صورتهای
متفاوت نشان دهد،
 3- در گوشه های خانه شادمانی خورشید، زهره ارغنون را برای آهنگ رقص، به صدا در آورده
 4- چنگ در شور و غلغله می افتد که انکار کننده کجاست و جام با خنده بلند می پرسد که آن بسیار منع کننده کجا رفت؟
5- شرایط زمانه را نگاه کن و پیالهای شراب خوشی بدست بگیر زیرا هر چه پیش آید، این حالت بهترین وضع است.
 6- گیسوی زیباروی دنیایی، به تمامی فریب و نیرنگ است، شناسندگان واقعی بر سر این رشته با هم نزاع نمی کنند.
7- اگر سود دنیا را می طلبی، برای پادشاه عمر طولانی بخواه زیرا که او
وجودی است است بخشنده و بزرگوار و بسیار سود رساننده. 
8- شاه شجاع، مظهر لطف ازلی پروردگار، روشنی بخش چشم آرزو و در بردارنده علم و عمل با هم است و به جهان جان می بخشد.شرح غزل :
 1- من همانگونه که چون شمع در وفاداری به عشق تو مشهور شده ام، در کوی سربازان و قلندران هم چون شمعی، شب نشینی کرده و به مجلسشان، نور میدهم.
 2- از بس که چون شمعی در بیماری و غصه فراق تو می گریم، شبانه روز به چشمهای عاشق غم پرست من خواب نمی آید.
 3- رشته صبوبری مرا، با قیچی اندوه تو بریده اند به همین سبب چون شمع بی تابانه در آتش عشق تو می سوزم.
 4- اگر اسب اشک خونین من چنین تیزر و نبود، کی راز نهان من، مثل شمع در دنیا روشن و معلوم می شد؟ 
5- این دل ناتوان و بیچاره من، در میان آب و آتش هم پیوسته سرگرم
اندیشیدن به تو و چون شمع، اشک باریدن است.
 6- در شب فراق، اجازه وصال به من بده وگرنه از درد عشق تو، چون شمع، جهانی را می سوزانم. 
7- بدون دیدن چهره عالم آرای تو روزم، چون شبی تاریک است و من چون شمع با وجود اوج کمال تو، در عین نقصان و نیستی هستم.
8- تا زمانی که چون شمعی در آب چشم و آتش دل میگدازم، کوه صبر
من در دستان اندوه تو، چون موم نرم می شود. 
9- مثل صبح تنها به یک نفس یا دیدار تو فاصله دارم، پس ای محبوب من، چهره ات را نشانم بده تا چون شمعی جان خود را فدا کنم.
 10- ای یار نازنین، مرا با وصال خود سرافراز کن تا ایوان خانه ام از دیدار چهره تو، چون شمعی نورانی شود.
 11- عجیب است که حافظ، عشق به تو را در سر خود جای داده است زیرا
نمی توان چون شمع آتش دل را با اشک دیده، خاموش کرد.شرح غزل :
 1- سحر با بوی خوش گلستان، لحظه ای به باغ رفتم تا چون بلبلی عاشق،
دماغ خود را درمان کنم.
 2- به جلوه و نمای گل سرخ نگاه می کردم و می دیدم که در دل شب تیره، چون چراغی، روشن است.
 3- چنان به زیبایی و جوانی خود مغرور بود که نسبت به بلبل عاشق خود هیچگونه توجهی نداشت و از غمش آسوده بود.
 4- نرگس خوش قد و بالا، از تحسر و افسوس، از چشمان خود، اشک
روانه کرده و لاله از شوریدگی بر جان و دل خود صد داغ گذاشته است. 
5- سر سوسن، زبان خویش را چون شمشیری برای سرزنش دراز کرده و شقایق نیز چون سخن چینان دهان گشوده است.
6- یکی چون باده پرستان، جام شراب در دست گرفته و یکی دیگر چون ساقی مستان، پیاله به دست گرفته است
7- ای حافظ، بساط شادمانی و جوانی را چون گل تو هم غنیمت بدان زیرا
که پیام آور، غیر از رساندن و ابلاغ کردن پیام، وظیفه دیگری ندارد.شرح غزل :
 1- اگر بخت و اقبال کمکم کنند، دامن معشوق را خواهم گرفت اگر بتوانم آن را بکشم مایه شادمانی است و اگر او مرا بگشد نیز آفرین بر آن که مایه شرف و افتخار است.
 2- دل پرامید من، بهره ای بخشایش بدست نیاورد، با آنکه قصد زندگی ما به هر سوی می برد و بیان می کند.
 3- از خم ابروی تو هم هیچ گشایشی در کار من نشد افسوس که در این تصور باطل، عمر عزیزم تلف شد. 
4- چه زمانی، خیال و رؤیای من می تواند بر ابروی یار دست بکشد؟ تا کنون هیچ کس از این کمان، تیر مراد و کامیابی اش را به هدف نزده است. 
5- تاکی عشق زیبارویان سنگدل را در دل خود پرورش دهم؟ این پسران بدسرشت، از پدر خود یادی نمی کنند. 
6- من با خیال زاهد شدن، گوشه نشین شدم و عجيب آن است که از هر طرف مغبچه‌ای راه دل مرا با نوای چنگ و دف می زند.
 7- زاهدان ناآگاهند پس ترانه بخوان و حرف مزن و محتسب نیز از باده ریا و تزویر خود مست شده است، پس شراب بخواه و از او مترس.
8- ببین که صوفی شهر، چگونه لقمه مشکوک به حرام می خورد، امید که
پاردم این حیوان خوش علف، دراز شود.
9- حافظ اگر به درستی و صداقت در راه خاندان نبوت گام برداری، همت
عالی شاه نجف علی بدرقه راهت خواهد شد.شرح غزل :
 1- زبان قلم قصد آن ندارد که از فراق سخن بگوید وگرنه با تو داستان هجران را بیان می کردم.
 2- افسوس که عمرم بر امید وصال به پایان رسید و زمان فراق به سر نیامد.
 3- قسم به راستان و صادقان که سرم را که از ناز و تفاخر بر آسمان می ساییدم، اینک بر آستان فراق نهاده‌ام. 
4- چگونه در آرزوی وصال چون پرنده بال بگشایم در حالی که مرغ دلم در آشیانه هجران و دوری، پر و بال ریخته است.
5- اکنون چه چاره ای می توانم بکنم در حالی که زورق صبرم از دست بادبان فراق در میان گردابی در دریای اندوه است؟ 
6- چیزی نمانده کشتی عمرم در دریای بیکران فراق بر اثر موج اشتياق. غرق شود.
7- اگر فراق به دست من نیفتد، نابودش میکنم و امید که روز هجران و
خان و مان فراق همیشه سیاه باشد. 
8- یار و موافق لشکر خیال هستیم و همنشين صبر، یعنی که به آتش هجران نزدیکیم و با فراق، هم نرین هستیم. 
9- چگونه ادعای وصال تو را با جان و دل داشته باشم در حالی که تنم نماینده سرنوشت است و دلم ضامن فراق.
 10- دور از یار، دلم از سوز اشتیاق سوخت و کباب شد و من همیشه از سفره فراق، خون جگر می خورم و سهم می برم.
 11- وقتی که فلک، سر مرا در چنبر عشق، گرفتار و اسیر دید، گردن صبرم را با ریسمان فراق بست.
 12- حافظ اگر این راه با پای شوق و اشتیاق به پایان می آمد هیچ کس عنان فراق را به دست هجران نمی سپرد.شرح غزل :
 1- اگر جایگاهی بی خطر و شرابی خالص و رفیقی مهربان همواره برایت فراهم است. خوشا به سعادتت.
 2- جهان و همه کارهای جهان، همگی هیچ در هیچ است و من این نکته ظریف را هزاران بار، مورد تحقیق قرار داده ام.
3- افسوس و فغان که تاکنون نمی دانستم که تنها رفیق - و تنها رفیق .
کیمیای خوشبختی بود.
 4- به مکان امنی برو و زندگی را مغتنم بشمار زیرا در کمینگاه عمر، راهزنان عمر، مخفی شده اند. 
5- بیا که تو به از لب لعل معشوق و صدای خنده شراب در جام، تصور باطلی است که عقل آن را باور ندارد
6- اگر چه بهره ای از آن کمر باریک چون مویت به همچون منی نمی رسد
اما خاطرم از این تصور دقیق، خوش است
7- هزاران اندیشه عمیق هم نمی توانند به عمق آن شیرینی برسند که در چاه زنخدان تو است.
8-اگر اشک من چون عقیق، سرخ است عجیب نیست زیرا که نشان انگشتری لب لعل تو چون عقیق است.
9- به تمسخر گفت که حافظ، من برده طبع موزون تو هستم، ببین تا چه حدی مرا به حمایت می کشاند.شرح غزل :
 1- اگر شراب می نوشی، جرعه ای از آن را به خاک نثار کن، اگر سودی از گناه توبه دیگری برسد، باکی نیست.
 2- برو و هر چه که داری بخور ولی افسوس مخور زیرا که روزگار، شمشیر
مرگ را بدون دریغی می زند.
 3- ای یار نازپرورده سرو قامت من، به خاک پایت سوگند روز رستاخیز، پایت را از سر خاک من دور مكن.
 4- در مذهب اهل دوزخ و اهل بهشت و آدمی و فرشته، بخل و امساک، طریق و شیوه کافری است.
5- مهندس فلک آنچنان راه شش جهتی صومعه دنیا را بسته است که حتی به زیر این جهان خاکی هم راه نیست
6- دختر رز چه عجیب راه عقل را قطع می کند، امید که تا روز
قیامت، داربست تاک خراب نشود.
 7- حافظ در راه میخانه چه شادمان از دنیا رفتی، دعای اهل دل، همدم و مونس دل پاکت باشد.شرح غزل :
 1- اگر هزار دشمن نیز قصد کشتن مرا داشته باشند وقتی تو دوست منی، از هیچ دشمنی، هراس ندارم.
2- تنها امید وصال تو است که مرا زنده نگاه می‌دارد وگرنه هر لحظه از
هجران تو در بیم و هلاک و مرگ هستم.
 3- اگر لحظه به لحظه هم بوی خوش او را از باد بشنوم، دم به دم، از غم هجران، چون گل، گریبان خود، پاره خواهم کرد.
 4- در چشمانم از خیال تو به خواب می رود هرگز و دور باد از تو که در فرانت، دلم صبور و شکیبا باشد.
 5- اگر تو مرا مجروح کنی بهتر از این است که کسی دیگر مر هم بر زخمم بگذارد و اگر تو مرا زهر بدهی بهتر است از اینکه دیگری پادزهر به من بدهد.
6- به ضرب شمشیر تو کشته شوم گویی حیات ابدی من است زیرا روح و روان من خوشحال می شود اگر فدای تو شود.
 7- از من رو مگردان زیرا گر مرا با شمشیر بزنی، سر خود را سپر میکنم و دست از فتراک زین تو برنمیدارم.
8- تو را آنطور که حقیقت هستی هر دیدهای کجا می تواند ببیند زیرا هر کس به اندازه بینش و عقل خود، درک و شعور دارد.
9- اگر حافظ، از روی نیاز بر خاک در تو صورت خود را بگذارد به چشم مردم، عزیز و محترم می شود.




شرح غزل :
1- ای کسی که دل مجروح من با لب تو حق نمک خوارگی دارد، حق دوستی را حفظ کن که من دیگر می روم خدا با تو باشد.
 2- تو آن سرشت پاکی هستی که در بهشت، فرشتگان به شکرگزاری، ذکر نیکویی ها و خیر تو را لب دارند.
 3- اگر در خالصی و بی ریایی من تردیدی داری، مرا آزمایش کن زیرا که هیچ چیز جز محک، عيار زر ناب را نمی شناسد.
 4- گفته بودی که مست می شود و دو بوسه به من میدهی، وعده مستی ات از حد گذشته است و مانه دو بوسه دیدیم و نه یکی. 
5-دهان چون پسته خندان خود را بگشا و سخنان شیرین بگو و مردم را در شک مینداز که دهان داری یا نه.
6- اگر آسمان جز آنچه که مراد من است، گردش کند آن را برهم میزنم زیرا من کسی نیستم که از گردش آسمان، خواری و زبونی بکشم.
 7- ای مراقب و نگاهبان، وقتی که بار را در کنار حافظ خودش نمیگذاری، پس دو سه قدم از او دور شو.شرح غزل :
 1- ای نسیم شمال، خوش خبر باشی از اینکه به ما خبر زمان وصان را می رسانی.
 2- داستان عشق، قطع شدنی نیست پس چرا زبان در اینجا از گفتار باز مانده است؟
 3- معشوق و کسانی که در کنار او هستند چگونه اند؟ همسایگان ما کجا هستند و حالشان چگونه است؟
 4- خانه پس از آنکه در آبادانی بود، ویران شد، پس حال آن را از ويرانه ها بپرسید. 
5- در کمال زیبایی، به آرزوهایت رسیدی، خداوند از تو چشم زخم را دفع کرد.
 6- ای قاصد منزلگاه دوست، در حمایت خدا باشی، خوش آمدی، بیا، بیا.
 7- عرصه مجلس بزم از هم پیالگان و جامهای لبریز از شراب، خالی مانده است.
8- اینک، شب هجران، سایه تاریک خود را افکنده است تا ببینیم شبروان عرصه خیال چه می کنند و چه بازی می سازند.
9- زیباروی ما به جانب کسی نگاه نمی کند، آه از این شکوه و جلال و
جبروت 
10- حافظ، عاشق بودن و صبوری تا کی؟ ناله سرده زبرا ناله عاشقان خوش و دلنشین است.شرح غزل :
 1- روح دوستی را بوییدم و برق وصال را از دورها دیدم، ای نسیم شمال بیا که برای بویت، جان می دهم.
 2- ای کسی که برای شتران حبیب، آواز می خوانی بایست و پیاده شو زیرا
که من صبر نیکو و بی شکایت و گله ای از شوق جمال زیبای یار ندارم
3- به شکرانه آنکه روز وصال پرده انداخته و آشکار شد، بهتر است داستان شب هجران را فرو گذاشته و از آن سخن نگوییم.
 4- بیا که پرده‌ی گلریز هفت خانه چشم خود را بر آنچه در کارگاه خیال ترسیم شده، کشیده ایم.
5- وقتی که بار با ما سر آشتی دارد و عذرخواهی می کند می توانیم از ستم مراقب او در هر حالی، چشم بپوشیم.
 6- در دل تنگ و غمگین من، جز خیال و تصور دهان تو، خیالی دیگر نیست، امید که کسی چون من در پی این خیال دست نیافتنی نباشد.
7- اگر چه حافظ غریب، در راه عشق تو کشته شد ولی بر خاک کشته خود
گذری کن تا خون ما، حلالت باشد.شرح غزل :
 1۔ صاحب جهان، یاری دهنده دین و پادشاه کامل، یحیی بن مظفر، پادشاه
دانای عدل گستر،
2- ای کسی که درگاهت، برای پناه اسلام است، روزنه جان و در دل برای تو گشوده شده است. 
3- اطاعت و تعظیم تو بر جان و عقل واجب و ضروری است و بخشش و احسان تو شامل همه مخلوقات شده و رحمت رسان است.
4- در روز ازل، یک قطره مركب سیاه از قلم تو بر ماه افتاد که حلال مشکلات شد. 
5- وقتی که خورشید آن خال سیاهت را دید در دل گفت که ای کاش من غلامی سیاه ولی خوشبخت بودم. 
6- ای پادشاه، آسمان از بزم عیش نو در حال رقص و طرف و آواز است پس دست شادمانی را از دامن این زمزمه شادی جدا مساز.
 7- شراب بنوش و مال دنیا را ببخش زیرا که از گیسوان چون کمند تو، گردن بدخواهان به زیر زنجیر است.
8- گردش آسمان، تماما بر راه آشکار عدل و انصاف است، دل خوش باش
زیرا که هیچ ستمگری به منزل مقصود راه نخواهد برد. 
9- حافظ، قلم شاه جهان، تقسیم کننده روزی است پس برای مخارج خود فکر بیهوده مکن.شرح غزل :
 1- هنگام بهار، از اینکه توبه کرده ام شراب ننوشم، شرمسار شدم، امید که کسی از کار نادرست خود، شرمنده نشود.
 2- صلاح و پرهیزگاری ما، دام فریب است اما من از این بابت، از معشوق زیبارو و ساتی اصلا خجل نیستم.
3- شاید که بار بواسطة خلق بخشنده و خوش خود نرنجد زیرا می دانم که ما از سئوال دلتنگ می شویم و از جواب دادن شرمنده ایم.
 4- به دلیل آنکه دیشب از خانه کوچک چشم ما اشک خونین جاری شد، در نظر یاران خواب رفته، خجالت زده شدیم. 
5-اگر نرگس مست، سر خود را پایین افکند شایسته است زیرا در برابر رفتار آن چشمان خشمگین شرمنده شد. 
6- تو از آفتاب خوبتر و بهتری و شکر خدا که از جهت تو، در مقابل آفتاب، خجالت زده نیستم. 
7- آب حیات خضر از آن جهت در پرده ظلمات پنهان شد که از شعر دلکش حافظ و طبع روان همچون آب او، خجالت کشید و شرمسار شد.






شرح غزل :
1- اگر من امكان رسیدن به سر کوی نو را داشته باشم، به یمن اقبال وصال تو، کارهای من به اصول می رسد و سرو سامان میگیرد.
 2- دو نرگس چشمان زیبای تو، قرار و آرام را از من ربوده و آن دو چشم
سرمه کشیده، فراغ و آسایش را از من سلب کرده است
 3- وقتی که من فقیر بی زر و زور به هیچ صورت اجازه ورود و خروج به در خانه تو را ندارم، 
4- کجا بروم، چه کنم، چاره کار را از کجا بجویم، زیرا که من از اندوه و ستم زمانه، دلتنگ شده ام.
5- من در هم شکسته بدحال، زمانی زندگی دوباره می یابم که به شمشیر
غم عشق تو، کشته شوم.
6- غم و اندوه تو، ویرانه تر از دل من نیافت به همین سبب منزل آرامش
خود را در دل تنگ من ساخت.
7- از آنجا که دل من از جوهر عشق تو صیقل خورده، مسلما از زنگ حوادث، پاک و شفاف خواهد ماند. 
8- ای جان و دل من، به درگاه تو چه گناهی مرتکب شده ام که طاعت و
عبادت من بیدل مورد قبول تو واقع نمی شود؟
9- حافظ با درد عشق بساز و ساکت شو و در نزد فلاسفه که راه عقل را
برگزیده اند، اسرار عشق را آشکار مكن.شرح غزل :
 1- هر نکته دقیقی که در وصف آن چهره گفتم، هر کس شنید گفت که خدا گوینده را خیر و برکت دهد.
 2- در ابتدا رسیدن به عشق و وارستگی آسان به نظر می رسد اما در آخر،
جانم در راه کسب این فضيلتها، سوخت
3- حلاج بر سر دار، چه نکته خوبی بیان کرد که از امام شافعی، امثال مسائلی چون نکته های عشق و رندی را مپرسید. 
4- گفتم چه زمانی بر جان ناتوان من رحم می آوری، گفت وقتی که جان در میانه من و تو حائل نباشد. 
5-دل را به یاری جسور، دلپسند، زیبا، نیکوسرشت و ستوده خصال داده ام.
6- چون چشمان مست تو در کمال گوشه نشینی بودم و اکنون چون ابروی تو، به مستان، تمایل پیدا کرده ام.
 7- اگر چه از هر سو، از اشک چشمان خود طوفان نوح میدیدم اما نقش و تصویر تو هرگز از لوح سینه ام پاک نشد.
8- ای یار، دستان حافظ چون دعای چشم زخم است، به امید خدا که آن را
در گردنت حمايل ببینم.شرح غزل :
1- ای کسی که چهره ات چون بهشت است و لب لعلت چشمه سلسبيل
بهشتی، سلسبیل تو جان و دل خود را برای تو مباح کرده است.
2- سبزه عذار تو بر اطراف دهانت، چون موران بر دور چشمه سلسبيل هستند.
3- تیر مژگان چشم تو، در هر گوشه، صدها کشته چون من بر زمین افتاده
دارد.
4- پروردگارا همچنان که آتش را بر ابراهیم خلیل سرد کردی، این آتش عشق را که بر جانم افتاده، سرد کن. 
5-ای دوستان، من امکان و فرصت ندارم اگر چه او چهره ای بسیار زیبا دارد.
6- پای مالنگ است و سر منزل مقصود بسیار دور، دست ما کوتاه است و
خرما بالای درخت نخل.
7-حافظ از ضربت سرپنجه عشق معشوق خود چون موری ناتوان به زیر
پای فیل افتاد.
8-بقای عمر و عزت و ناز و فخر و هر چیزی از این دست، برای شاه برقرار و برجا باشد.شرح غزل : 
1- عشقبازی و جوانی و شراب سرخرنگ، مجلس انس و هم پیاله دوست و نوشیدن مدام شراب،
 2- ساتی شیرین دهان و خنیاگر شیرین سخن، همنشینی نیک کردار و همدمی نیکنام،
 3- زیبارویی که از لطافت و پاکی مورد حسد و رشک آب حیات است و معشوقی که از خوبی و زیبایی ماه تمام بر او حسد می ورزد، 
4- مجلس بزمی مطبوع چون قصر بهشت برین و بوستانی که در اطرافش،
باغ بهشت است 
5- اجازه داران صمیمی نشستن در صف اول اهل مجلس و خادمان مودب، دوستداران اهل سر و همپیالگان موافق آرزو،
6-شراب گلرنگ و تلخ و تند و تیز و خوش خوراک و جذب شونده، نقل و مزه آن لب لعل معشوق و قصه و حکایتش یاقوت خام لبان یار، 
7- عشوه ساقی که برای غارت عقل، شمشیر کشیده و گیسوی دلدار که برای صید دل، دام گسترده،
8- نکته سنج بذله گویی چون حافظ شیرین سخن، سرمشق و الگوی بخشندگی و جهان افروزی چون حاجی قوام،
9- هر کس این عیش و عشرت را نخواهد، خوشدلی بر او حرام تباه شود و هر کس این محفل را نجوید و آرزو نداشته باشد، زندگی بر او حرام باد.شرح غزل :
 1- ای پرنده مبارک قدم خوش آمدی که پیامی فرخنده آوردی، خیر مقدم می‌گوییم، چه خبر آورده ای؟ محبوب کجاست و کدام راه به سوی اوست؟
 2- پروردگارا، لطف ازلی تو بدرقه راه این قافله باشد زیرا که از وجود او، دشمن در دام افتاد و معشوق به مراد و کام رسید. 
3- داستان من و معشوق من، پایانی ندارد، زیرا هر چیز که ابتدایی ندارد پایان نمی پذیرد.
 4- گل، ناز و تنعم را از حد گذراند، یک نفس چهره خود را نشان بده، سرو نیز با ناز راه می رود و از نظر من خوشایند نیست، بخاطر خدا بیا و با ناز راه برو 
5-اگر گیسوی دلدار، امر به بستن زنار کافری می کند، ای شیخ برو و نصیحت مکن زیرا که دیگر خرقه زهد بر تن ما حرام شده است. 
6- مرغ روح من که از سر درخت سدرة المنتهی در آسمان هفتم، آواز می خواند، سرانجام دانه خال سیاه تو، در دام افتاد. 
7- خواب برای چشمان بیمار من شایسته نیست، چگونه کشته بیماری دائمی میتواند بخوابد؟
8-تو بر من پاک و خالص رحم نمی کنی، گفتم، این دادخواست من و این
هم تو و این هم روزگار.
9- اگر حافظ به ابروی تو تمایل دارد شایسته است زیرا که مردم قرآن خوان و اهل کلام، جایشان در گوشه محراب است.




شرح غزل :
 1- عاشق روی جوانی زیبا و خوش‌رفتار و نورس هستم و از خدا روی آوردن اقبال این غم را با دعا درخواست کرده ام.
 2- عاشق و بی پروا و نظر باز هستم و اینها را آشکارا میگویم تا تو بدانی که به چه چیزهایی آراسته شده ام.
 3- از خرقه آلوده به یاری خود شرمسارم زیرا که با صد نیرنگ بر او پارچه های پاره را وصله زده ام.
4- ای شمع از غم عشق او خوب بسوز زیرا که اینک من نیز تصمیم به همین کار گرفته ام و اقدام کرده ام. 
5- با این حیرت و شگفتی که هر آنچه از دل و جان کم کرده ام، به غمم
افزوده ام، صرفه کار از دستم رفت و باز هم زبان کرده ام.
 6- من همانند حافظ، جامه را بر تن چون قبا پاره کرده و به خرابات می روم شاید که آن معشوق نورس من، مرا در آغوش گیردشرح غزل :
 1- مژده که سلامت به منزلگاه معشوق بازگشت. 
2- آن خوش خبری که نوید و مژده این پیروزی را به ما رساند کجاست تا جان خود را چون زر و سیم نثار قدومش کنم.
 3- به واسطه بازگشت شاه به این منزل دلپذیر است که دشمن او قصد رفتن به سراپرده نیستی و فنا را کرده است. 
4- آنکس که پیمان و عهد خود را می شکند دچار پریشان حالی می شود
همانا پیمانها در نزد مالكانشان، ضامن عقل هستند. 
5 از ابر آرزو، قطرهای باران رحمت می جست اما چشمش، به عیان جز غم چیزی بیرون نداد.
6- در رود عظیم غم نیل افتاد و روزگار به طعنه به او گفت: اینک پشیمان شدی در حالی که پشیمانیات، سودی برایت ندارد.
 7- از آنجا که سانی ماهرو و رازدار بود، هم حافظ شراب نوشید هم شیخ و
فقيه.شرح غزل :
 1- ساقی بازگرد که آرزوی خدمتگزاری تو را دارم و مشتاق غلامی تو هستم و دعاگوی بخت و دولت توام. 
2- از آنجا که فیض و کرم جام سعادت، از فروغ چهره تو است، از تاریکی وادی حيرت من راهی برای خارج شدن نشانم بده.
 3- هر چند که در دریای گناهان خود از هر سو غرق شده ام اما از زمانی که با عشق، آشنا شدم، مشمول رحمت خداوندم. 
4- ای دانشمند مرا به خاطر لاابالی گری و بدنامی عیب مکن زیرا از دستگاه قسمت و تقدیر، سرنوشت من همین بود. 
5-شراب بنوش زیرا که نمی توان عاشقی را با تلاش کسب کرد و اختیاری هم نیست، این نعمت، میراث آفرینش من است.
6-من که در تمامی عمر خود، از وطن سفر نکردم ببین که به عشق دیدن
روی تو، غربت را ترجیح داده و خواهان آن هستم.
 7- ای خضر مبارک قدم، با همت خود مرا یاری ده زیرا دریا و کوه در مسیر من است و من خود خسته و ناتوانم.
8- اگر چه من به ظاهر از خانه پرشکوه تو دورم اما از جان و دل جزء مقیمان درگاهت هستم.
 9- حافظ در برابر چشمان تو، جان خواهد سپرد اگر که در این خیال و رؤیا، عمر به من مهلتی بدهد.شرح غزل :
 1- دیشب چشمان بیمار و مست تو، مرا ؟ ساخت اما از لطافت لبان تو جان دوباره تصویر میکردم.
2- عشق من به سبزه عذار و سیاه تو تازه و امروزی نیست، زمانی طولانی است که از این جام هلالی گونه تو، مستم. 
3- از پایداری خودم این نکته به نظرم خوش آمد که با وجود جور و ستم در سر کوی تو، از تلاش و کوشش پای نکشیدم.
 4- از من که مقیم میخانه ام، امید سلامت نداشته باش زیرا که از زمانی که هستم ادعای خدمت به وارستگان را داشته ام. 
5- در راه عشق، حتى آن سوی فنا نیستی هم صدها خطر وجود دارد تا تو
بیهوده نگویی زمانی که عمرم به پایان رسید، خلاصی یافتم. 
6- بعد از این که من به معشوق کمان ابروی خود رسیدم، غمی از تیر حسود که غیر مستقیم به من می زند، ندارم.
7- بوسه بر صندوقچه لبان عقیق تو بر من حلال است زیرا با سرزنش و جفا و ستم و مهر وفا را نشکستم.
8- محبوب سپاهی من، دلم را تاراج کرد و رفت، افسوس و فغان بر من اگر
عاطفه و لطف شاه، دستم را نگیرد و به من کمک نکند.
9- مرتبه علم و دانش حافظ تا آسمان هم بالا رفته بود، غم و رنج قامت
بالای بلند تو، مرا از آن مقام پایین آورد.شرح غزل :
 1- بیا بگو غیر از اینکه به واسطه عشق تو، دین و دانش خود را از دست دادم، چه نصیب دیگری بردم؟ 
2- اگر چه غم عشق تو، خرمن عمر و هستی مرا به باد داد و نابود کرد اما به خاک پای عزیز تو قسم که عهدم را نشکستم.
 3- اگر چه چون ذره‌ای کوچک و ناچیزم اما ببین که به برکت عشق، در آرزوی دیدار چهره ات، به خورشید پیوستم.
 4- شراب بیاور زیرا که یک عمر است که من از سر امنیت و فراغ خاطر، در گوشه سلامت، برای عیش و نوش ننشسته ام. 
5-ای پند دهنده اگر از مردم عاقل و زیرکی، سخن خود را بی مقدار مكن و هدر مده زیرا که من مستم.
6- چگونه سر خود را از خجالت پیش دوست بلند کنم در حالی که خدمتی
شایسته او، از دستم بر نیامده است.
 7- حافظ در غم عشق سوخت و یار دلدارش نگفت که چون خاطر او را آزرده ساخته ام، مرهمی برای التیام خاطرش می فرستم.شرح غزل : 
1- زلف خود را افشان مکن تا مرا بر باد ندهی و رفتار خود بر ناز و عشوه
بنیاد مساز تا بنیاد وجود مرا نابود نسازی.
 2- با هیچ کس می ننوش تا من خون جگر نخورم، سرکشی هم مکن تا فریادم سر به فلک نکشد.
3- زلف را حلقه حلقه مکن تا مرا اسیر حلقه ها نکنی، گیسوانت را پیچ و
تاب نده تا مرا بر باد ندهی.
 4- با بیگانگان یار مشو تا مرا از خود بیخود نکنی، غم غیر را هم مخور تا آزرده خاطر نشوم. 
5-چهره‌ات را آرایش کرده و گلگون کن تا از برگ گل بی نیاز شوم، قامت خود را افراشته کن و برخیز تا از نگریستن به سرو، رها و آسوده شوم.
6- مثل شمع در هر انجمنی، خودنمایی مکن وگرنه هستی ما را می سوزی،
یاد هیچ گروه و قومی نکن تا فراموشت نکنم.
 7- در شهر به زیبایی مشهور مشو تا سر به کوه و بیابان نگذارم، شور زیبایی شیرین را نشان مده تا همچون فرهاد، بیقرار نشوم.
8-بر من بینوا رحم کن و به فریادم برس تا فریاد دادخواهی من به درگاه
آصف وزیر نرسد.
9- هرگز مباد که حافظ به سبب ستم تو، از تو روی برگرداند، من از آن
روز که در بند عشق تو اسیر شدم، در واقع آزاد شده ام.-
-
-
-
شرح غزل :
1- من بنده و غلام عشق هستم و به این سبب از غم هر دو جهان آسوده ام، این سخن را آشکارا می گویم و از این گفته خوشحالم. 
2- من پرنده باغ بهشت هستم چگونه اندوه فراق را بیان کنم و بگویم که
چطور در این دام پرحادثه دنیا افتادم؟
3- من فرشته بودم و بهشت برین جایگاهم بود، آدم مرا با این دنیای
خراب آباد آورد.
4- سایه درخت طوبی و محبتهای فرشتگان و لب حوض کوثری در آرزوی
رسیدن به سر کوی تو، از خاطرم رفت. 
5- بر لوح دل من، جز قامت یار که به الف کشیده می ماند، چیز دیگری نیست، چه کنم، استادم حرف دیگری به من نیاموخت. 
6- هیچ منجمی ستاره اقبال مرا نشناخت، خداوندا، با چه طالع و اقبالی من از مادر گیتی زاده شدم؟ 
7- از زمانی که چون بنده حلقه به گوشی ساکن میخانه شده ام، هر لحظه، غمی تازه می آید و مقام جدیدم را تبریک می گوید. 
8- مردمک چشمانم، خون دل مرا می خورد و سزاوار آن هستم زیرا که دل به زیبارویی که جگرگوشه مردم است، سپردم. 
9- با سر گیسوانت، چهره حافظ را از اشک پاک کن وگرنه این سیل سرشک لحظه به لحظه، بنیاد هستی مرا نابود خواهد کرد.
شرح غزل :
 1- مرا می بینی و هر لحظه، دردم را بیشتر میکنی، تو را می بینم و اشتیاقم، هر لحظه بیشتر می شود.
 2- برای سامان دادن به من چیزی نمی پرسی، نمی دانم چه در سر داری، به درمان در دم هم نمیکوشی، مگر از درد من نا آگاهی؟  
3- این روش صحیحی نیست که مرا بر خاک راه بنشانی و از کنارم بگذری، بر من گذر کن و احوال مرا باز پرس تا چون خاک راه تو شوم.
 4- هرگز از تو دست بر نخواهم داشت بجز لحظه ای که بمیرم و باز هم اگر از خاک قبرم عبور کنی خاک گورم، دامنت را خواهد گرفت. 
5- از غم عشق تو، نفس در سینه ام حبس شد تا کی مرا فریب میدهی، دمار از روزگارم در آوردی و منکر می شوی و نمیگویی که آری، درآوردم.
6- شبی، دل خود را در تاریکی گیسوانت می جستم، چهره ات را می دیدم و باز جامی هلالی شکل، سر می کشیدم. 
7- ناگهان تو را در آغوش کشیدم و گیسویت به تب و تاب افتاد، لبم را بر
لبت گذاشتم و جان و دل را فدایت کردم.
 8-تو با حافظ خوش باش و به دشمن بگو که برود از حسادت بمیرد، وقتی که از تو گرمی محبت میبینم چه هراسی از دشمن بدزبان خود دارم؟شرح غزل : 
1- سالها از کیش و آئین وارستگان پیروی و متابعت کردم تا اینکه به دستور و فتوای خرد، حرص را به زندان افکنده و بر آن غالب شدم. 
2- من خود به تنهایی به جایگاه سیمرغ نرسیدم، این راه را همراه با هدایت هدهد - مرغ سليمان - طی کردم.
 3- ای گنجینه آرزوی من، بر دل مجروح و خسته ام سایه رحمت بينداز زیرا که من خانه دل خود را در آرزوی تو، ویران کردم.
 4- توبه کردم که پس از این لب ساقی را نبوسم و اکنون از پشیمانی، لب میگزم که چرا به سخنان مردم ناآگاه، گوش کردم. 
5- آرزوی خود را در پدیده های خارق العاده و مخالف عادت جستجو کن زیرا که من جمعيت خاطر خود را در آن گیسوان پریشان، بدست آوردم. 
6- نقش پرهیزگاری و گناهکاری به دست من و تو نیست، هر چه پادشاه ازل خداوند گفت بکن، آن را انجام دادم.
 7- من از لطف ازلی، انتظار باغ بهشت را دارم اگر چه دربانی میخانه را فراوان کرده ام.
8- اینکه در هنگام پیری، دیدار یوسف مرا شاد کرد پاداش صبری است که در فراق او در کلبه احزان خود تحمل کردم.
 9- سحرگاهان برخاستن و آرزوی سلامت کردن به هنگام نماز را همچون حافظ اگر توانستم انجام دهم از برکت قرآن بوده است.
 10- اگر در دیوان غزل و سرودن آن، مقام و جایگاهی رفیع دارم، عجيب نیست زیرا که سالها بندگی و غلامی رئیس دیوان وزیر را کرده ام.شرح غزل :
 1- دیشب با سیل اشک، راه را بر خواب می بستم و به یاد خط چهره تو، بر اشک خود نقش تو را تصویر می کردم. 
2- ابروی یار در نظرم بود و عالم تقوی را با سوزاندن خرقه ترک کرده بودم و جامی شراب به یاد گوشه محراب ابرویش می نوشیدم.
 3- هر مرغ فکری که از سرشاخه سخن می پرید، باز با مضراب گیسوان تو او را صید می کردم.
4- روی محبوب در نظرم جلوه می کرد و من از دور به یادش، بر رخ
مهتاب بوسه می زدم. 
5- چشمم به چهره ساتی بود و گوشم مشغول شنیدن نوای چنگ و من با چشم و گوش خود فال نیک در این باره می گرفتم. 
6- در کارگاه چشمان بی خواب خود تا سپیده دم، نقش خیال تو را ترسیم میکردم.
 7- ساقی همراه با شنیدن این غزل، جام شراب به سویم می گرفت و من در حالی که این غزل را می سرودم، شراب گوارایی می نوشیدم.
8- روزگار حافظ، خوش بود و من به نام عمر و بخت دوستان خویش، فال
مراد و آرزو می زدم.









شرح غزل : 
1- اگر چه پیر و دل آزرده و ناتوان شده ام اما هرگاه که روی تو را به یاد می آورم، جوان می شوم
 2- سپاس خدا را که هر چه از او درخواست کردم تا آخرین حد همت خود توفیق بدست آوردم.
 3- ای درخت گل نورس، میوه بخت و اقبال بخور زیرا که من در سایه تو، بلبل دستان باغ جهان شدم.
 4- ابتدا از زیر و بالای وجود خود بی خبر بودم، در مکتب غم عشق تو، این چنین نکته دان و آگاه شدم. 
5- قسمت و سرنوشت مرا به خرابات حواله کرده و می فرستد هر چند که چنین و چنان شدم.
6-از آن زمان در معنی بر دلم گشوده شد که از ساکنان و مقیمان درگاه پیر
مغان شدم.
 7- در شاهراه دولت ابدی به تخت اقبال خود رسیدم در حالی که طبق آرزوی دل دوستانم، جام می در دستم بود.
8-از آن لحظه که فتنه چشمان تو به من رسید، من مفتون شدم چنان که از
فتنه های آخرالزمان آسوده و ایمن شدم.
 9- من بر اثر گذشت سال و ماه پیر نشده ام بلکه یار من بی وفاست و چون عمری زودگذر از کنار من میگذرد به همین سبب پیر شده ام.
10- دیشب عنایت خداوندی به من این مژده را داد که حافظ بازگرد زیرا من ضامن عفو گناهان تو شده ام.شرح غزل :
 1- خیال، نقش تو را در کارگاه چشمان خود ترسیم می کرد و دیدم که نقش و نگار محبوبی چون تو را نه هیچ کجا دیده ام و نه شنیده ام.
2- اگر چه در طلب تو، عنان به عنان باد شمال هستم اما حتی به گرد قامت
بلند و خرامان تو نرسیدم.
 3- در روز عمر خود به گیسوان سیاه چون شب تو امید نبستم و از آرزوی دل خود، طمع کردن به دور دهان تو را پاک کردم.
 4- چه اشکها که به شوق رسیدن به دهان شیرینت ریختم و چه عشوه هایی
را از لب لعل باده فروش تو خریدم.
5- چه تیرهایی که از غمزه خود بر دل مجروح من رها کردی و چه رنجهایی که از غصه و اندوه بر سر کوی تو تحمل کردم.
6- ای نسیم صبا، از کوی یار، غباری برایم بیاور زیرا که بوی خون دل زخمی خود را از آن خاک شنیدم.
7- گناه از چشمان سیاه تو و گردن مطبوعت بود که من چون آهویی وحشی از آدمیان گریختم.
8- نسیمی که بر غنچه می وزد از کوی او بر سرم گذشت و به همین دلیل بود که من به بوی او، پرده دل خونین خود را دریدم.
 9- سوگند به خاک پای تو و نور دیدگان حافظ که دور از دیدار چهره تو در چراغ چشمان خود، نوری ندیده ام.شرح غزل :
1- از دست کوتاه خود و محرومیتم، زیر بار رنج و فشارم زیرا که از بلندقامتان، شرمنده هستم. 
2- مگر اینکه معشوقی با زنجیر گیسوانش دست مرا بگیرد وگرنه دچار شیدایی و جنون خواهم شد.
 3- اوضاع فلک را از چشمان من بپرس زیرا که شب تا روز، کارم ستاره
شماری است.
4- به این شکرانه لب جام را می بوسم که از راز دوران مرا آگاه ساخت. 
5-اگر من می فروشان را دعا می کنم مگر چه می شود زیرا که از نعمتهای آنان شکرگزاری و حق سپاسی می کنم.
 6- من از بازوی خود سپاسگزارم زیرا زور و قدرت مردم آزاری ندارد.
7- من اگر چه همچون حافظ سری مست دارم اما به لطف آن سر دیگر پروردگار امیدوارمشرح غزل :
 1- اگرچه بواسطه گیسوان او، در کار من مشکل بوجود آمده اما چشم
انتظار کرم و بخشش او هستم.
2- سرخی چهره ام را حمل بر عشرت و شادمانی ام مکن زیرا چون جام شراب، چهره ام، عکس خون دلم را ظاهر می سازد.
 3- آهنگی که مطرب می نوازد مرا از خود بیخود خواهد کرد آه اگر در این
پرده، اجازه ورود نداشته باشیم.
4- تمام شب را به نگاهبانی از دل می پردازم تا در پرده حریم دل، جز اندیشه او چیز دیگری نگذارم. 
5- من آن شاعر جادوگری هستم که با سحر کلام خود، از نی قلم این همه
قند و شکر میریزم.
6- چشمان بخت و اقبال من با افسانه او خواب رفت، کجاست نسیمی که از سر لطف و عنایت مرا بیدار سازد.
7- ای یار وقتی که من تو را در گذر نمی بینم با چه کسی سخن بگویم تا او به یارم برساند؟
8- دیشب میگفت که حافظ ریاکار است و همه کارهایش روی و ریاست من جز خاک آستان او، با چه کسی سروکار دارم؟شرح غزل :
 1- اگر خاک کف پای محبوبم به دستم برسد بر صفحه چشم خود، خط غبار ظریفی خواهم کشید.
 2- در آرزوی ساحل امن آغوش تو، غرق عشق تو شدم بدان امیدوارم که موج اشک مرا به ساحل برساند.
 3- اگر فرمان او برای گرفتن جانم به من برسد من همان لحظه در یک دم
چون شمع جان می سپارم.
 4- امروز از وفاداری من سر مکش و از شبی که من از غم عشق تو دست به دعا برآورم، بیم داشته باش.
5- گیسوان سیاه تو با هم قرار گذاشتند تا به دلداری عاشقان خرد بپردازند اما قرار و آرام را از من سلب کردند.
6- ای باد از شراب برای من نسیم عطرآگینی بیاور زیرا آن بو، مرا از دردسر خماری نجات خواهد داد.
7- اگر دوست ارزش و عیاری برای سکه ناچیز قلبم قائل نشود، من از
چشمان خود، اشک را که پول نقد و جاری است، برایش می شمارم.
 8- از من خاک نشین، دامن مکش زیرا که پس از مرگ من، هیچ بادی نمی تواند غبارم را از این در بیرون ببرد. 
9- حافظ، لب لعل او برای من چون جان عزیز است و آن لحظه ای که جانم
به لب برسد، برای من حیات دوباره است.




شرح غزل :
 1- در گوشه پنهانی که برای عشرت خود آماده کرده ام، زیبارویی دارم که از سر گیسوان رخ او، مضطرب و بی قرارم. 
2- عاشق و رند و میخواره ام و آشکارا چنین هستم و این همه منصب و مقام را از حضور آن فرشته پری رفتار دارم.
 3- اگر تو به این صورت مرا بی سروسامان و بیقرار کنی، من با آه سحری خود، گیسوانت را پریشان می کنم.
 4- اگر خط سبزه دوست چنین جلوه گری کند، من رخ زرد خود را با اشک خونین خود رنگین خواهم ساخت.
5-اگر می خواهی به کلبه فقیرانه وارستگان گام نهی بدان که من شعری شیرین چون نقل و شراب صاف و روشنی دارم.
6-تیر غمزه و ریسمان گیسوانت را بیاور زیرا که من با دل مجروح و
رنجکش خود، جنگهای بسیار دارم.
 7- حافظ از آنجا که غم و شادی جهان در حال گذر و زودگذر است پس بهتر آن است که من خاطر خود را شادمان نگاه دارم.شرح غزل :
 1- من با محبوب خود عهدی بسته ام که تا زمانی که جان در بدن دارم دوستداران کوی او را چون جان خویشتن محترم و عزیز بدارم.
 2- صفای خلوت خاطر خود را از آن زیبارویان چگلی که چون شمع نورانی اند می جویم و روشنایی چشم و نور دل خود را از آن ماه ختنی دارم. 
3- اکنون که از آرزو و کامیابی خود، خلوتی به دست آورده ام از بدگویی مردمان خبیث و پست در میان مجالس، چه ترسی دارم؟
 4- من در خانه خود یاری سرو قامت دارم که در سایه قد و بالای او، از سرو باغ و شمشاد چمن بی نیاز و آسوده ام.
5-اگر صد لشكر از زیبارویان به قصد ربودن دل من کمین کنند خدا را
شکر و سپاس که زیبایی لشکرشکن دارم.
 6- اگر از نگین لبان لعل او لان سلیمانی بزنم شایسته است زیرا وقتی اسم اعظم همراه من باشد، هیچ ترسی از اهریمن ندارم.
 7- ای پیر دانشمند مرا از رفتن به میخانه سرزنش مکن زیرا من دلی پیمان شکن دارم که توبه مرا در ترک پیمان شراب، می شکند. 
8-ای مراقب، بخاطر خدا امشب، زمانی کوتاه دیده بر هم گذار و بخواب زبرا من با لبان لعل خاموش او، صد سخن پنهانی - بوسه - دارم.
9- وقتی که من در گلزار توجه تو خرامانم، خدا را شکر که دیگر نه میل به لاله و نسرين و نه برگ گل نسترن دارم. 
10- اگر چه حافظ در میان همدمان خود به لاابالی گری مشهور شد اما غمی ندارم زیرا که در دنیا کسی چون حاجی قوام الدین حسن را دارم.شرح غزل :
1- من که هستم که بر آن ضمیر پاک و عطرآگین بگذرم، ای کسی که خاک درت، ارزش تاج سرم را دارد، لطف بسیار به من میکنی. 
2- ای دلدار من، چه کسی به تو بنده نوازی آموخت، نامش را به من بگو زیرا من هرگز این گمان را درباره مدعیان نخواهم کرد.
 3- ای پرنده بهشتی جبرئیل همتی همراه من کن زیرا که راه مقصود
دراز است و من نوسفر و بی تجربه ام.
 4- ای نسیم سحرگاهی، اظهار بندگی مرا به یار برسان و اینکه هنگام دعای سحری مرا فراموش نکند.
5-خوشا روزی که از این منزل، بیرون بروم و رفیقان خبر مرا در سر کوی تو از یکدیگر بپرسند
6- حافظ شایسته است اگر در طلب گوهر گرانبهای وصال، از اشک
دیدگانم دریایی بسازم و در آن غوطه ور شوم.
 7- پایه و اساس شعر من بسیار متعالی است پس به پادشاه دریا بگو که دهانم را پر از گوهر و مروارید سازد.شرح غزل :
 1- هنگام سحر، جوزا در برابرم شمشیر گذاشت و این کارش بدین معنی بود که بنده شاه هستم و بر این چاکری، قسم میخورم. 
2- ساقی بیا که از مدد بخت مساعد خود، آن آرزویی که از خدا می طلبیدم، برایم میسر شد.
 3- ساقی، جامی شراب به من بده تا بار دیگر به شادی روح شاه، هنگام پیری، آرزوی جوانی در سر دارم.
 4- با توصیف آب حیات خضر، مرا گمراه مکن زیرا که من از حوض کوثر پروردگار، جرعه شراب عشق می نوشم. 
5- ای پادشاه، اگر من تخت دانش و خرد خود را به آسمان هم برسانم باز بنده این استان و کمترین این درگاهم. 
6- من هزار سال در بزم و محفل تو، جرعه نوش بودم، این سرشت خر گرفته من، چگونه می تواند این آبشخور را رها کند؟
7- اگر این سخن را از من باور نمیکنی از سخن کمال الدین اسماعیل شاعر، برایت دلیل می آورم.
8- اگر دل از تو برکنم و مهر خود را از تو بردارم، عشق تو را به کجا افکنده، دلم را از کجا ببرم؟
9- تعویذ من، نام منصور بن مظفر جنگجو است و من به من این اسم، بر دشمنان غالب هستم.
 10- پیمان من از آغاز آفرینش، با مهر شاه استوار شد و من از شاهراه عمر خود با این پیمان خواهم گذشت.
 11- آنگاه که آسمان، گردنبند ثریا را به نام شاه به رشته کشید، من چرا مروارید شعر و سخن خود را به نام او نکنم، مگر من از چه کسی کمترم؟ 
12- حال که من چون شاهین، از دست شاه، لقمه گرفتم، چگونه می توانم به کبوتر، توجه کنم؟
13-ای شاه شير شکار، اگر در سایه لطف تو، سلطنت آسایش برایم میسر شود، از تو چه کم می شود؟
 14- شعرم به برکت ستایش تو، باعث گشایش و تسخیر صد کشور دل شد، گویی که زبان سخنور من، شمشیر تیز تر است.
15- اگر مانند بادصبح برگزاری بگذرم ، نه عشق و علاقه سرو در من وجود دارد ونه شوق دیدن صنوبر
 16- من بوی خوش تو را می شنیدم به یاد روی تو بود که ساقیان مجلس طرب، یکی دو ساغر شراب به من دادند.
 17- حال من چنین نیست که با آب یکی دو دانه انگور، به مستی برسم زیرا که من سالخورده، در خرابات پرورده و پیر شده‌ام.
 18- با گردش ستاره بخت خود، جنگ بسیار دارم، انصاف و عدل شاه در این باره، یارم باشد.
 19- خدا را شکر که باز هم در این اوج بارگاه حق، جبرائیل آواز شاهپر مرا می شنود.
 20- از کارگاه هستی عاشقان، نام من پاک گردد اگر که جز عشق به تو، به کار دیگری نپردازم.
 21- بچه شیر به قصد شکار هم به من حمله کرد، اما من چه لاغر باشم و چه نه، تنها شکار شیر بیشه هستم.
 22- ای کسی که تعداد عاشقان تو از ذره خاک بیشتر است، من چگونه میتوانم به وصال تو برسم که حتی از ذره نیز بی ارزش ترم.
 23- آنکسی را که منکر زیبایی تو است به من نشان بده تا چشمانش را با کارد غیرت و حمیت در آورم.
 24- سایه مهر پادشاهی تو بر من افتاد که اکنون از خورشید خاور بی نیاز و فارغم.
 25- مقصود من از این سودا این است که بازار خود را گرم کنم وگرنه، نه ظاهر سازی می کنم و نه عشوه و ناز می خرم.





























شرح غزل :
1- تو همچون صبح هستی و من شمع خلوتگاه سحری هستم، پس تبسمی کن و بدم و ببین که چگونه جان خود را تسلیم می کنم.
 2- اینچنین که در دل من، حسرت گیسوان پرتاب توست، وقتی از دنیا بروم خاک تربتم، بنفشه زار می شود
 3- چشم امید به درگاه تو باز کرده ام که نظر عنایتی به سویم بیفکنی، اما تو مرا از چشم انداختی.
 4- خدا تو را ببخشاید ای لشکر غم، چگونه تو را سپاس گویم در حالی که حتی روز بی کسی نیز از سر من نمی روی.
5- من بنده مردمک چشم خود هستم که علیرغم سیاه دلی اش، باز هم هنگامی که درد دلم را برایش می شمارم و بیان می کنم، هزاران قطره
اشک می بارد.
6- معشوق زیباروی ما در هر چشمی، جلوه ای دارد اما این کرشمه و فریبی که من از او می بینم، کس دیگری نمی بیند. 
7- اگر یار حتى چون باد، خیلی سریع از خاک تربت حافظ بگذرد، از اشتیاق و شادمانی، کفن خود را در آن تنگنای گور خواهم درید.شرح غزل :
 1- اگر یار مرا با شمشیر جفا بکشد، دستش را نمیگیرم و اگر مرا با تیر
بزند، منتش را می پذیرم.
2- به کمان ابرویت بگو که بر دل ما تیر بزند تا که در برابر دست و
بازویت بمیرم.
 3- اگر اندوه زمانه مرا از پا در آورد چه کسی جز ساغر باده، مرا یاری میدهد؟
 4- ای آفتاب امید، طلوع کن زیرا که در دستان شب فراق، اسیر شده ام.
5-ای پیر خراباتی، به فریادم برس و جرعه ای شراب به من بده تا در عین پیری، جوان گردم.
6-دیشب، سوگند به گیسوانت خوردم تا هرگز سرم را از زیر پایت برندارم. 
7- حافظ، این خرقه زهد و تقوای خود را بسوزان زیرا که اگر آتش هم بشوم، نمی توانم آن را بگیرم و شعله ور سازم.شرح غزل :
 1- از نوک ابروی خود بر دلم تیر مزن که من خود در برابر چشمان خمارت خواهم مرد.
 2- میزان زیبایی ات به کمال رسیده است پس زکات مرا بده زیرا که بیچاره و مستمند هستم.
 3- ای زاهد، تا کی مرا چون طفلان با سیب باغ و عسل و شیر فریب میدهی؟
 4- آنچنان فضای سینه ام از یاد دوست پر شده است که فکر به خودم، در ضمیرم گم و ناپیدا شد. 
5- قدح شراب را پر کن که من در دستگاه عشق، بختی جوان و نورس دارم گرچه به ظاهر پیرم.
6-با می فروشان قراری گذشته ام که در روز غم و اندوه برای علاج آن جز پیاله شراب نگیرم.
 7- هرگز مباد که قلم منشی جز حساب مطرب و می، حرف دیگری بنویسد. 8- در این آشوب و فتنه، که کسی سراغ دیگری را نمی گیرد، من مرهون لطف پیر مغان هستم.
 9- خوشا آن لحظه ای که از مستی چنان بی نیاز شوم که از شاه و وزیر
آسوده و فارغ گردم. |
10- من آن مرغ نغمه خوانی هستم که هر شب و هر سحرگاه، از بام عرش، آوازم شنیده می شود.
 11- من، همچون حافظ، در سینه ام گنج عشق او را دارم، اگر چه دشمن، مرا خوار و حقیر ببیند.شرح غزل :
 1- وقتی هنگام نماز شب، در غربت گریه آغاز کنم با ضجه ها و مویه های غریبانه خود، سرگذشت خود را خواهم گفت.
2- به یاد یار و سرزمینم، چنان زار می گریم که راه و رسم سفر را از جهان برانداخته و ریشه کن کنم.
3- من اهل سرزمین دوستم نه اهل سرزمینهای بیگانه، خدای پناه دهنده
هنگام ترس، مرا باز به دوستان خود برسان.
 4- ای همسفر من، بخاطر خدا به من یاری برسان تا من بار دیگر در میخانه، آشکارا حضور یابم.
5-عقل کی می خواهد از پیری من آگاه شود در حالی که من بار دیگر با محبوبی جوان و کم سال، نرد عشق میبازم.
6- بجز باد صبا و باد شمال هیچکس مرا نمی شناسد زیرا که عزیز من، با هیچ کس جز من دمساز و موافق نبود. 
7- هوای منزل دوست در حکم آب حیات ماست، پس ای باد صبا، از خاک
دوست در شیراز، برایم نسیمی بیاور
8- اشکم جاری شد و عیب مرا رو در رویم گفت: از چه کسی شکایت کنم زیرا که سخن چین من از اهل خانه است.شرح غزل :
1- اگر بار دیگر دستانم به حلقه گیسوان تو برسد، سرهای زیادی با چوگان
زلف منحنی تو، چون گوی خواهم باخت.
2- اگر چه گیسوان تو برای من مثال عمری طولانی است اما افسوس که سر مویی از آن عمر دراز در دستانم نیست
 3- ای شمع به من اجازه راحتی و آسایش بده تا که امشب چون شمع در برابر تو، از آتش و سوزدل خود، بسوزم و گدازان شوم.
 4- آن لحظه ای که چون صراحی، با خنده ای جان دهم، می خواهم که مستان عشق تو، بر من نماز میت بخوانند
5- از آنجا که نماز من آلوده به گناه، نماز واقعی و مقبول نیست، در میخانه، به سوز و گداز مشغول می شوم.
6- اگر خیال تو در مسجد یا در میخانه از خاطرم بگذرد، از دو ابروی تو،
محراب و کمانچه می سازم
7- اگر شبی، خلوت ما را از چهره تابان خود روشن کنی، چون صبح در
کرانه های جهان، سرخواهم افراشت.
8-اگر در این راه، در آرزوی عشق ایاز سرم هم برود، عاقبتی پسندیده خواهم داشت. 
9- حافظ، غم عشق درون سینه خود را با چه کسی بگویم زیر که جز جام
شراب، هیچکس را شایستگی محرم اسرار بودن نمیدانم.شرح غزل :
 1- اگر بار دیگر به خرابات مغان گذرم بیفتد، هر آنچه که خرقه و سجاده بدست آورده را فورا از دست خواهم داد. 
2- اگر چون زاهدان، امروز حلقه توبه را به صدا در آوردم، نگهبان میخانه فردا، در را به رویم نخواهد گشود. 
3- اگر چون پروانه، آسایش خاطری بدست آورم، جز به گرد آن چهره
چون شمع، پرواز نخواهم کرد. 
4- من هم صحبتی با حوران بهشتی را نمی خواهم چون کوتاهی کرده ام اگر با خیال تو به عشق دیگری بپردازم.
5- اگر چشم آلوده ام، رازم را فاش نمی کرد، سر عشق تو در سینه ام، پنهان می ماند.
6- چون مرغ از قفس خاک به هوا رفتم در آرزوی اینکه شهباز، مرا صید
خود کند.
7- اگر چون چنگ در آغوشت، کام دل مرا نمیدهد، یک لحظه چون نی از لبان خود مرا نوازش کن.
8-من حکایت دل خون شده خود را با کسی نخواهم گفت زیرا غیر از شمشیر غم تو، کس دیگری با من دمساز و موافق نیست.
9- اگر حافظ به ازای هر مو، سری بر تن داشته باشد، همه را چون زلف، به
پایت خواهم انداخت.شرح غزل :
 1- مژده و نوید وصال تو کجاست از سر زندگی برخیزم و چشم بپوشم، من پرنده عالم بالا هستم که از دام این دنیا پرواز خواهم کرد.
 2- قسم به دوستی تو که اگر مرا غلام و بنده خودت بدانی از اندیشه سروری جهان و هستی دست خواهم کشید.
 3- خدایا از ابر هدایت خود، بارانی بفرست قبل از آنکه چون گرد و غبار از میان برخیزم و نابود شوم
4- بر سر مزار من با شراب و مطرب بنشین تا به بوی تو، از میان لحد، رقص کنان بیرون بیایم.
5- برخیز و قامت بلند خود را ای زیباروی خوش حرکات، نشان بده تا دست‌افشان و رقص‌کنان، زندگی را ترک کنم
6- اگر چه پیر هستم اما تو شبی مرا سخت در آغوش خود بگیر تا هنگام سحر، از کنار تو، جوان برخیزم.
7- روز مرگ، به من لحظه ای فرصت دیدار یار را بده تا همچون حافظ از سر زندگی و دنیا برخاسته و بمیرم.شرح غزل :
1- چرا در پی بازگشت به وطن خود نباشم؟ چرا خاک سر کوی محبوب
خود نباشم؟
2-وقتی نمی توانم غم غریبی و غربت را تحمل کنم بهتر است به شهر خود
بروم و پادشاه خود باشم، 
3- تا از محرمان مقام رازداری و وصال شوم و از بندگان صاحب و خداوندگار خود باشم.
 4- وقتی که عمر، اعتباری ندارد باری بهتر آن است که در هنگام مرگ، پیش معشوق خود باشم. 
5- از دست بخت و اقبالم که در خوابی سنگین فرورفته و کار بی سر و سامانم، اگر شکایتی هم داشته باشم آن را چون رازی با خود خواهم داشت.
6- کار و پیشه من همیشه عاشقی و لاابالی‌گری بوده، پس از این باز هم
خواهم کوشید و کار سابق خود را ادامه خواهم داد.
7- حافظ، امید است که لطف ازلی خداوند مرا هدایت کند وگرنه تا ابد
شرمنده از خود و کردارم خواهم بود.شرح غزل :
 1- من خواهان چهره زیبا و موی جذابم و مست و بیخود از چشمان خمار یار و شراب روشن و صاف و پالوده ام.
 2- گفتی از راز عهد ازلی با تو سخنی نغز بگویم، زمانی این راز را خواهم گفت که دو پیمانه شراب بنوشم.
 3- من آدمی اهل بهشت هستم اما در سفر خود، اینک اسیر عشق جوانان ماهر و هستم. 
4- در عاشقی چاره ای جز سوختن و ساختن وجود ندارد، من چون شمع ایستاده ام پس تو مرا از آتش مترسان
5- شیراز معدن لب لعل و زیبایی است، من جواهر فروشی بیچاره ام بدین دلیل مضطرب و پریشانم.
6- از بس که در این شهر، چشمان مست و خمار دیده ام، به راستی که دیگر شراب نمی نوشم ولی سرخوش هستم.
7- از هر سو که می نگرم این شهر پر از عشو؛ زیبارویان بهشتی است، من
هیچ مالی ندارم وگرنه خریدار همه آنها از هر سو هستم.
8-اگر بخت مرا یاری رساند که به سوی دوست سفر کنم، گیسوان حوریان
بهشتی، گرد راه را از مفرش من خواهند نشاند.
9- حافظ، عروس طبع من آرزوی جلوه گری دارد، و من چون آیینهای
ندارم که جلوه گری اش را در آن نمایان سازد، آه حسرت میکشم.شرح غزل :
1- وقتی خیال تو از گلشن چشم من بگذرد، دلم برای نگریستن آن، به روزنه چشم می آید.
2- جایی برای تکیه زدن تو لایق نمی بینم، من در دنیا هستم و این گوشه معلوم چشم من. 
3- بیا که من از خزانه دلم به مخزن چشم خود لعل و گوهر می آورم تا نثار پای تو کنم.
 4- هنگام سحر، اشک روان چشم من قصد ویرانی ام را داشت اگر که خون
جگرم، دامن چشم مرا نمیگرفت.
5- اولين روزی که چهره تو را دیدم دل می گفت که اگر آسیبی به من رسد،
خون من به گردن چشم است. 
6- دیشب تا سحر به امید رسیدن مژدۂ وصال تو، چراغ روشن چشم را در مسیر باد قرار دادم.
 7- قسم به مردمی و انسانیت، تیر دلخراش و نیرومند به دل پر درد حافظ
از مژگان چشم خود مزن.













شرح غزل :
 1- من که از سوز آتش دل خود، چون خم شراب در حال جوشیدن هستم، مهر بر لب زده و ساکت و خاموشم و خون دل می خورم.
 2- طمع در لب شیرین کردن، قصد جان کردن است، تو ببین که در این کار، با جان و دل می کوشم.
 3- من چه زمانی از اندوه دل رها می شوم زیرا که هر لحظه گیسوان سیاه زیبارویی، حلقه بندگی به گوشم می کند. 
4- پناه بر خدا که عقیده ای به عبادت خود ندارم و فقط گاه گاهی شراب
می نوشم و این کافی است.
5- امیدوارم که به کوری چشم دشمن، در روز جزا، عفو و بخشش خداوندی، بار گناهی بر دوشم نگذارد.
6-پدرم آدم بهشت را به بهای دو گندم فروخت و از دست داد، چرا من
تمام دنیا را به یک جو نفروشم؟
7- من از نهایت دینداری، خرقه زهد نمی پوشم بلکه این خرقه، پرده و
حجابی است بر صد عیب پنهانی که دارم.
8- من که تصمیم گرفته ام جز از شراب صاف خم ننوشم، چه کار می توانم
انجام دهم اگر سخن پیر مغان را نشنوم؟
9- اگر مطرب مجلس به همین صورت، نوای عاشقانه بنوازد، هنگام
رقص، شعر حافظ مرا مدهوش و بیخود خواهد کرد.شرح غزل :
 1- اگر من از ملامت داعیه داران بترسم در کار و شیوه مستی و بی پروایی هیچ وقت پیش نخواهم رفت.
 2- تقوای رندان تازه کار، سخنی معقول است اما من که به رندی در جهان
بدنام و رسوا شده ام چه دلیلی دارد به زهد و صلاح بیندیشم؟
 3- من بی سروسامان را سلطان آشفتگان بدان زیرا که در کم عقلی، از همه مردم بالاتر هستم.
 4- از خون دلم بر پیشانی ام خالی نقش کن تا همه بدانند که قربانی تو کانر
کیش بی رحم هستم.
5- به خاطر خدا، حسن نیتی نشانم بده و از من بگذر تا ندانی که من در زیر این خرقه زهد، چقدر دور از درویشی و زهد هستم.
6-ای باد، شعر خونین مرا به آن یاری برسان که با مژه های سیاه خود، بر رگ جان من نیش زد.
 7- اگر من شراب بخورم یا نخورم، به هیچ کس کاری ندارم، من حافظ راز خود هستم و عارف و داننده چگونگی وقت خویشم.شرح غزل : 
1- غبار تنم، حجاب و مانع چهره جانم می شود، خوشا به آن لحظه ای که از چهره جان، پرده تن را براندازم.
2- این قفس تن سزاوار بلبل خوش آوازی چون من نیست، به باغ بهشت میروم زیرا که من پرنده آن چمن هستم
3- بر من معلوم نشد که چرا به این دنیا آمده ام و تا به حال کجا بودم، افسوس و درد که من از سرانجام خود نیز غافل و ناآگاه هستم.
4- چگونه در فضای عالم مجردات گردش کنم در حالی که گرفتار و اسیر
تن در این دنیای مادی هستم.
5-اگر از خون دلم بوی شوق و آرزو میشنوی، تعجب مکن زیرا که همدرد نانه ختن هستم.
6- نگاه مکن که زینت پیراهن من زربفت است زیرا چون شمع، سوزهای نهان زیادی در زیر پیرهن دارم.
 7- بیا و وجود حافظ را از برابر او بردار زیرا که با بودن تو کسی از من نمیشنود که وجود دارم.شرح غزل :
 1- چهل سال و بلکه بیشتر گذشته است که من ادعا میکنم که از بندگان پیر مغان، من کمترین و کوچکترین هستم. 
2- هرگز به برکت محبت پیر میفروش ساغرم از شراب صاف و روشن خالی نشد.
 3- از شکوه و جلال عشق و اقبال رندان پاکباز و یکرنگ همیشه در صدر مجالس جا داشته ام.
 4- درباره من به در دنوشی، خیال بد مبر، زیرا که اگر چه جا مدام آلوده شراب شده ولی پاکدامن و بیگناهم.
5-من شاهباز دست پادشاه هستم این چه حال شگفت انگیزی است که شوق مسکن اصلی ام را از یادم برده اند؟
6- بلبلي خوشخوان چون من حیف است که اینک در قفس اسیر باشد، با
این زبان شیرینی که چون سوسن خاموش است 
7- آب و هوای شیراز عجیب سفله و دون پرور است، همراهی رفیق کجاست که ضمیر خود را از این خاک بیرون بکشم؟
8- حافظ تا کی می خواهی قدح شراب را زیر خرقه پنهان کنی؟ در مجلس عیش خواجه، پرده از رازت بر خواهم داشت و آن را آشکار خواهم ساخت. 9- تورانشاه مبارکی که در حراج بخشش، منت عطایای او، چون طوقی بر
گردنم است.شرح غزل :
 1- در تمام مدت عمر، من هر روز در راه طلب گام بر می دارم و هر لحظه، دست شفاعت خود را به آدمی نیکنام میزنم و به او متوسل می شوم.
2- برای آنکه بتوانم روز خود را بدون ماه مهرافروز تو به پایان برسانم، دامی در راهی میگذارم و مرغی کوچک را به دام می اندازم.
 3- اورنگ کو؟ گلچهر کو؟ اثری از مهر و وفا کجاست؟ حالا من در عاشقی، داعیه تمام دارم. 
4- تا شاید خبری از سایه سرو بلند قامت خود بدست آورم، آواز عشق را از هر سو، بر خرامندگان زیبای خود، سر میدهم.
5- هر چند که میدانم آن آرامش بخش دل من، کام دلم را خواهد داد اما آرزویی در خیال ترسیم می کنم و برای دوامش فالی میزنم.
6- میدانم که این آه خونین من که هر صبح و شام میکشم غصه ام را به
پایان خواهد آورد و قصه زندگی مرا با خون، رنگین میکند.
 7- با آنکه از نظر یارم دورم و چون حافظ، از شراب نوشیدن توبه کرده ام اما در محفل روحانیان، گاه گاه، جامی شراب مینوشم.شرح غزل :
 1- ای یار بلند قامت بدون تو با گل و باغ چه کار دارم، گیسوی سنبل را
برای چه دست بکشم و با چهره و گلبرگ سوسن چه کار کنم؟
 2- افسوس که از طعنه و ملامت بدخواهان، روی تو را ندیدم، وقتی که چهره ام چون آینه از آهن نیست، چه می توانم بکنم؟
 3- ای نصیحت گو برو و بر درد نوشان ایراد مگیر زیرا آنکس که قدر و سرنوشت مرا تعیین می کند. این کارها را می کند من چه کاره ام؟
4- آنگاه که برق غیرت اینچنین از کمینگاه غیب می جهد، تو بگو که من که خرمن هستی ام سوخته، چه باید بکنم؟
5- اگر شاه ترکان پسندیده که مرا در چاه بیندازد،
اگر لطف رستم یاریم نکند، چه کنم؟
6- اگر آتش طور با نور چراغی باریم نکند، با تاریکی شب وادی ایمن چه
چاره ای می توانم بکنم؟ 
7- حافظ، بهشت جاوید خانه موروثی من است، من در این منزل ویرانه دنیا چگونه زندگی و سکونت کنم؟شرح غزل :
 1- من آن رندی نیستم که معشوق و ساغر را ترک کنم و محتسب خود می داند که من این کارها را کمتر می کنم.
 2- من که بارها، به توبه کاران از شاهد و ساغر ایراد گرفته ام اگر فصل بهار، از نوشیدن شراب توبه کنم، دیوانه ام 
3- عشق، مروارید است و من غواص و میخانه، دریا، من سر در دریای میخانه فرو بردم تا ببینم که کجا سر از آن بیرون می آورم.
4-  پیاله شراب در دست لاله است و نرگس مست، آنگاه به عشق و فجور بر ما نام می نهند، دادخواهی بسیار دارم پروردگارا چه کسی را به عنوان قاضی برگزینم؟
5- ای زیباروی شهرآشوب من، یک دم عنان اسب خود را بکش تا از اشک و چهر هام، راهت را پر از زر و جواهر کنم.
6- من که راز اشک خونین و سرخ چون یاقوت و لعل خود، گنجهای بسیار
دارم، چه زمانی می توانم در بخشش خورشید با بخت بلندش، نظر کنم.
 7- وقتی که باد صبا دفتر گل را با آب لطافت و نرمی شست، اگر به صفحات دفتر شعر خود، نگاهی بیندازم، مرا کج سلیقه بدان. 
8-حال که عهد و پیمان فلک، اعتبار چندانی ندارد، من با پیمانه شراب عهد می بندم و با ساغر شرط می کنم.
9- من که در عین فقر، گنج سلطانی قناعت را دارم هرگز از چرخش آسمان سفله پرور، توقعی ندارم.
 10- اگر چه گرد و غبار فقر و بی چیزی بر دامنم نشسته اما در برابر همت خود شرمسارم اگر که با آب چشمه خورشید، دامن خود را پاک سازم. 
11- اگر لطف دوست، عاشقان خود را در آتش دوزخ می پسندد که ببیند، اگر من در چشمه کوثر بهشت، نگاهی بیندازم، کوته نظرم.
 12- دیشب، لب لعل او، به حافظ عشوه می فروخت و دلبری می کرد اما
من آن کسی نیستم که این قصه ها را باور کنم.شرح غزل : 
1- ای معشوق من، با وجود غم عشق تو، چه تدبیری بیندیشم و تا کی در غم عشقت، ناله سحرگاهی کنم؟
 2- از دل دیوانه ام گذشته که پند و اندرز بشنود، مگر زلف تو او را در زنجیر عشق خود، گرفتار کند.
 3- آنچه که من در مدت فراق تو کشیدم امکان ندارد که بتوانم در یک نامه، بیان کنم و بنویسم.
 4- فرصت و مجالی کجاست تا من، تمام پریشانی های خود را یکی یکی با گیسوان تو، بیان کنم؟
5- لحظه ای که می خواهم جان عزیز خود را ببینم، در نظر خود، چهره زیبای تو را تصویر می کنم
6- اگر بدانم که وصال تو با این کار دست می دهد، دل و دین خود را در
قمار عشق میبازم و سود میکنم.
7- ای واعظ نصیحتگو، از کنارم برو و بیهوده سخن مگر زیرا من کسی
نیستم که به سخنان فریبنده گوش کنم.
8- نمی توان به حافظ امید بست که از فساد خود، به اصلاح برسد، وقتی
که تقدیر و سرنوشت این است، چه چاره می توان کرد؟شرح غزل :
 1- چشمان خود را به دریایی از اشک تبدیل می کنم و صبر را به صحرا افکنده و از خود دور می کنم و در این کار نیز، دل خود را به دریا می زنم
 2- چنان آه سوزناکی از دل غمگین و گناهکار خود بر می آورم که در گناه آدم و حوا، آتش بیفکند.
 3- مایه شاددلی و خوشدلی جایی است که دلدار و معشوق آنجا باشد و من تلاش می کنم که شاید خود را به نزدیکی او برسانم.
 4- ای ماهرویی که تاج خورشید بر سر داری، بند قبای خود را باز کن تا
همچون گیسوانت، سر پرشور خود را زیر پایت بیندازم
5- تیر آسمان به من خورده است پس به من شراب بده تا سرمستانه، بر بند تیردان جوزا، گره بیندازم.
 6- جرعه ای شراب از این جام، بر تخت روان زمین می افشانم و صدای غلغل چنگ را بر گنبد آبی آسمان می رسانم.
7- حافظ، حال که اعتماد بر روزگار، غلط و اشتباه است، چرا من خوشی و
عیش امروز خود را به فردا موکول کنم.شرح غزل :
1- دیشب با خود گفتم که آرزوی دیدارش را از سر بیرون کنم، گفت زنجیر کجاست تا برای این دیوانه تدبیری بیندیشم؟
 2- قامت بلندش را به سر و تشبیه کردم، با خشم از من برآشفت، دوستان، معشوقم از حرف راست من می رنجد، چه کنم؟
 3- دلبر من، اگر سخن ناسنجیده ای گفتم مرا ببخش، ناز و عشوه ای کن تا من طبع خود را موزون کنم.
4- از آن طبع زودرنج بار، بی هیچ گناهی، شرمنده می شوم، ساقیا، پیالهای شراب به من بده تا چهره زردم را سرخ و گلگون کنم.
5- ای نسیمی که از کوی لیلی می وزی بخاطر خدا به من بگو که تا کی منزل خود را بر هم زده و این سرای ویران را از آب دیده دریای جیحون سازم؟
6- من که به گنج زیبا و بی پایان دوست رسیدم، پس از این می توانم صد گدا چون خود را، همانند قارون ثروتمند سازم. 
7- ای ماهروی خوش اقبال، از بنده خود حافظ یاد کن تا من برای آن اقبال زیبا و روزافزون تو دعا کنم.












شرح غزل :
1- هنگام سحر، به نیت تو به با خود گفتم که از خدا نیکی و خیر طلب کنم اما چاره ای نمی توانم بکنم زیرا که بهار توبه شکن از راه می رسد.
2- صادقانه سخن بگویم، نمی توانم ببینم که هم پیالگان من شراب می نوشند و من آنها را بنگرم.
3- چون غنچه با لبی خندان، به یاد بزم شاهانه، پیاله شراب بگیرم و از اشتیاق، جامه بر تن بدرم.
4- هنگام روئیدن لاله، بیماری دماغی مرا درمان کنید اگر که از مجلس عشرت کناره گیری کنم.
5- از آنجا که از دیدار روی دوست، گل آرزوی من شکفته شد، سر خصم
را با سنگ خارا، خواهم شکست.
6- اگر چه من نیازمند در میخانه هستم اما هنگام مستی بیا و مرا ببین که
به آسمان فخر می فروشم و بر ستارگان حکمرانی می کنم.
7- من که از راه و رسم خست و امساک بیزارم، چگونه می توانم رند شرابخواره را سرزنش کنم؟
8- من زیبارویی را چون پادشاهی، به تخت سلطنت گل می نشانم و از سنبل و یاسمن برایش گردنبند و دستبند می سازم
9- حافظ از نوشیدن می در پنهانی، دلتنگ شد، من رازش را با نوای
بربط و نی آشکار می سازمشرح غزل :
1- هرگز چنین مباد که من در فصل گل و بهار، شراب نوشی را ترک کنم،
زیرا من ادعای عقل و دانش دارم، این کار را کی می توانم انجام دهم؟
2- نوازنده کجاست تا تمامی نتیجه زهد و علم خود را صرف نوای بربط و
آواز نی کنم؟
3- اکنون از گفتگوها و بحث‌های مدرسه، دلگیر شده ام، پس باید مدتی نیز
وقت خود را صرف خدمت به معشوق و شراب کنم.
4- چه زمانی، در روزگار، وفای به عهد وجود داشت، پیاله شراب بیاور تا من داستان کاووس و جمشید را برایت باز‌گویم.
5- از نامه سیاه و پرگناه خود نمی ترسم زیرا که روز رستاخیز، با بخشش و
لطف او صد نامه اینچنینی را طی کرده و بی اثر می کنم.
6- قاصد صبح کجاست تامن شکوه های شب هجران خود را با آن نیکو‌طالع خوشبخت در میان بگذارم.
7- این جانی را که دوست به عاریت به حافظ سپرد، روزی که چهره اش را ببینم، به او تسلیم خواهم کرد.شرح غزل :
1- سالها گذشته که من در میخانه خدمت می کنم و در ظاهری فقیرانه، کار دولتمندان را انجام می دهم.
2- چه زمانی، معشوق خرامان و خوش روشی را به دام وصل خویش بیفکنم، در کمین می نشینم و منتظر فرصت مساعدم
3- بوی حق و بهره راستی را نصیحتگر ما نبرده است، این سخن را بشنو زیرا که من این حرف را در حضور خود وی می گویم و غیبت او را نمی کنم.
4- چون باد صبا، آرام آرام می روم تا به کوی معشوق برسم و در این راه از همراهان خود، همت می طلبم.
5- خاک کوی تو، پیش از این مزاحمت ما را تحمل نمی کند، پس بگذار تا پس از لطفهای بسیارت، رفع زحمت کنم.
6- ای دل به یاد داشته باش که من چقدر تو را پند می دهم و می گویم که گیسوی یار، دام راه است و کرشمه اش تیر بلا.
7- ای بخشنده خطاپوش، دیده بدبینان را از این جسارت‌هایی که در گوشه خلوت خود می کنم، بپوشان.
8-من در یک مجلس حافظ قرآن هستم و در مجلسی دیگر جرعه نوشی گستاخی مرا ببین که چگونه با مردم، به ظاهر سازی می پردازم.شرح غزل :
1- من عشق به یار زیبا و گرفتن ساغر شراب را ترک نمیکنم، صدبار از
این کارها توبه کرده ام ولی دیگر توبه نخواهم کرد.
2- من باغ بهشت و سایه درخت طوبی و قصر حوران را با خاک کوی معشوق، برابر و یکسان نمی دانم
3- اهل نظر، با یک اشاره، معرفت و درس می آموزند، من هم اشاره ای کردم و دیگر تکرار نخواهم کرد.
4- تا در میخانه، سر بر نیاورم هرگز از سر و عقل خود با خبر نمی شوم.
5- نصيحتگو با طعنه گفت که برو و عشق را ترک کن، برادر، احتیاجی به جنگ و جدل نیست، نمیکنم ترک عشق نمیکنم.
6- برای من این حد پارسایی تمام و کامل است که با خوبرویان شهر، در
بالای منبر، دلربایی نمیکنم.
7- حافظ، آستانه پیر مغان مکان نیکبختی است پس به همین سبب من هیچگاه خاکبوسی این استان را رها نمیکنم.شرح غزل :
1- هزاران رخنه با مژگان سیاهت در دینم کردی بیا تا از چشمان بیمار تو، هزاران درد را دور سازم
2- هان ای همدم دل من که یارانت را فراموش کردی، آن روزی که من لحظه ای بی یاد تو باشم هرگز نیاید.
3- جهان، پیر و بی اساس است، فریاد از این فرهادکشی که با افسون و
نیرنگ خود، مرا از جان شیرینم آزرده و تنگدل ساخت.
4- از تاب و تب آتش فراق چون گل، غرق عرق شدم، ای باد سحرگاهی نسیمی از کلاه بار برایم بیاور.
5- این جهان فانی و آن جهان باقی، فدای زیباروی معشوق و سانی باد زیرا که من پادشاهی گیتی را نیز از برکت عشق میدانم.
6- اگر دوست بجای من، غریبه ای دیگر را برگزیند، اختیار با اوست، اگر
من حتی جان را بجای دوست انتخاب کنم، بر من حرام باشد.
7- بلبل صبح بخیر گفت، ساقیا کجایی، برخیز زیرا که خوابی که دیشب
دیده ام، در سرم غوغا و شور برانگیخته است.
8- اگر در شب مرگ و هنگام جان دادن من، تو چون شمعی بر بالینم بدرخشی، یکسره از بستر مرگ به قصر حورالعین در بهشت می روم.
9- داستان اشتیاق من که در این نامه، نوشته شد، به یقین بی غلط و درست است زیرا که حافظ آنها را به من آموخته است.شرح غزل :
1- در حال حاضر، مصلحت وقت را در این می بینم که وسایل و اسباب
خود را به میخانه ببرم و آنجا خوش بنشینم.
2- جام شراب را در دست بگیرم و از ریاکاران دور شوم یعنی از میان مردم دنیا، پاکدلی را انتخاب کنم.
3- جز تنگ شراب، یاری و جز کتاب، همدمی نمی بینم تا حریفان دغلباز را در دنیا کمتر ببینم.
4- چون سرو، سر خود را با آزادگی در میان مردم بالا می آورم اگر میسر شود که از دنیا، کناره گیری کنم.
5- بس که ادعای تقوی در زیر خرقه آلوده به گناهم زدم، از روی ساقی و
شراب رنگین، شرمسارم.
6- بعید است که سینه تنگ من، بار غم او را بکشد زیرا که دل بیچاره من
مرد کشیدن این بار سنگین نیست.
7- اگر من رند خراباتی و یا پارسای شهر هستم، همین کالا که می بینی هستم و حتی کم ارزش ترم.
8- من بنده آصف زمانه ام، پس دلم را گمراه مکن زیرا اگر نفسی برآورم،
انتقام مرا از فلک خواهد گرفت.
9- بر دلم، گرد و غبار ستمهای بسیار نشسته است، خدایا مپسند که آیینه مهر آئین من، مکدر و تیره شود.شرح غزل :
1- اگر از دست من برآید که با معشوق خود بنشینم، از جام وصل می نوشم و از باغ شادمانی، گل میچینم.
2- شراب تلخی که صوفی را می سوزاند، بنیاد مرا خراب خواهد کرد پس ای ساقی، لب بر لب من بگذار و جان شیرینم را از من بگیر.
3- همانا در این خیال دیوانه می شوم زیرا که شب تا صبح، با ماه سخن می گویم و پری در خواب می بینم.
4- لبت به مستان، شیرینی می بخشد و چشمان مستت به شراب نوشان، شراب، این من هستم که از شدت محرومی هم از شب و هم از چشمت بی بهره ام.
5- همچون هر گرد و غباری که باد همراه خود آورد و از لطف تو، فیضی برد. از حال من که خدمتکاری قدیمی هستم نیز یادآور.
6- اینطور نیست که هر کس طرح شعری افکند، سخنش دلپذیر باشد، تذرو زیبای سخن را من شکار می کنم که شاهین قریحه ام، چالاک است.
7- اگر باور نمی کنی برو و از نقاش چین بپرس زیرا که حتی مانی نیز نوک خامه مشكبار من سرمشق می خواهد.
8- وفاداری و سخن حق گفتن، کار هر کسی نیست، من غلام زرخرید آصف ثانی، خواجه جلال الحق والدین هستم.
9- أسرار مستی و رندی را از من بشنو نه از نصيحتگو زیرا که من در
حالی که جام و ساغر شراب در دست دارم، همنشین ماه و پروین هستم.شرح غزل :
1- در میکدۀ عرفان، نور خدایی می بینم، این شگفتی را ببین که چه نوری از کجا می بینم.
2- ای کاروانسالار حجاج، بر من فخر مفروش زیرا که تو خانه خدا را می بینی و من صاحب خانه را.
3- می خواهم که از گیسوان زیبارویان، عطر مشک بپرا کنم، این فکر بسیار بعید است و همانا آن را خطا می بینم
4- سوز و گداز دل، اشک روان چشم، آه سحری و ناله شبهای خود را به تمامی از نظر عنایت و لطف شما می بینم.
5- هر لحظه، چهره تو، نقش تازه ای بر سر راه خیالم قرار می دهد، با چه کسی بگویم که در پردۂ خیال، چه چیزهایی می بینم؟
6- هیچ کس چون من، هر سحرگاه، از باد صبا، بوی خوشی چون مشک ختن و نافه چین ندیده است.
7- دوستان، بر مهرورزی حافظ خرده مگیرید زیرا که من او را از دوستداران شما می بینم.شرح غزل :
1- برای اندوه زمانه که هیچ پایانی در آن نمی بینم، دوایی جز شراب سرخ نمی شناسم.
2- من خدمتگزاری آستان پیر مغان را ترک نخواهم کرد زیرا مصلحت کار خود را در آن نمی بینم.
3- از خورشید جام، درجه عيش و شادمانی را بسنج زیرا که بخت و طالع کنونی را چندان مساعد نمی بینم.
4- شناسنده اهل خدا، عاشق بودن است پس این نشان را با خود داشته باش زیرا که من در میان واعظان و علمای شهر، این علامت و نشانه را نمی بینم.
5- هزاران افسوس بر چشمان سرگشته من زیرا که علیرغم آنکه چون دو آینه هستند، روی محبوب را نمایان نمی سازند.
6- هنگامی که قامت بالای تو از کنار جویبار روان چشمان من دور شد،
پس از آن بجای سرو قامت تو، جز اشک روان پیوسته نمی بینم.
7- کسی در این خمار آلودگی، جرعه ای شراب به من نمی دهد، ببین و
بیندیش که یک صاحبدل هم در جهان پیدا نمی کنم.
8- از کمر باریک و چون موی یار من که دل در آن بستم، نشانی از من
مجو که من وجود خود را نیز حتی در میانه نمی بینم.
9- پس از این من و دیوان شعر حافظ زیرا که در دریای سخن، سرمایه کلام درافشان و گرانبها نمی بینم.شرح غزل :
1- خوشا روزی که از این منزل خرابه دنیا کوچ کنم، آرامش جان را بخواهم و به دنبال محبوب بروم.
2- اگر چه می دانم که غریبه، راهی به جایی نمی برد اما من به راهنمایی بوی سر آن گیسوان پریشان از اینجا می روم.
3- از خوف و هراس زندان اسکندر شهر یزد دلم گرفته است، ساز و رخت سفر را می بندم و تا کشور سلیمان می روم.
4- همچون باد صبا با تنی بیمار و دلی بی طاقت، به دوستی و مهرورزی أن بلند قامت چون سرو خرامان روانه می شوم.
5- اگر در طریق عشق به او، باید که چون قلم با سر بروم، با دلی مجروح و
چشمانی گریان خواهم رفت.
6- نذر کرده ام که اگر روزی از این اندوه رهایی یابم، تا در میخانه، شادمان و غزلخوان بروم.
7- به دوستداری او چون ذره ای رقص کنان تا کنار چشمه درخشنده
خورشید یار خواهم رفت.
8- تاخت کنندگان بر اسب، اندوه و غصه حال آنانکه بار سنگین دارند را نمی خورند، ای بندگان پارسا، مددی کنید تا من راحت و با شادی بروم.
9- اگر همچون حافظ از این بیابان، راهی به بیرون نیابم، همراه ملازمان
آصف زمانه از اینجا خواهم رفت.



شرح غزل :
1- اگر از این ویرانه سرا به سوی خانه خود بروم دیگر آنجا که میرسم با عقل و خرد خواهم.
2- نذر کرده ام که اگر از این سفر، به سلامت به وطن خود برسم، یکسره از راه به میخانه بروم.
3- برای اینکه بگویم در این سیر و سلوک چه رازی بر من آشکار شد همراه با بربط و ساغر شراب، به در صومعه می روم.
4- اگر باران راه عشق، خون مرا بریزند، نامرد و فرومایه ام اگر برای شکایت به نزد غریبه ای بروم.
5- بعد از این دست من، فقط گیسوان محبوب را خواهد گرفت، آخر تا کی و تا چند به دنبال آرزوهای دل دیوانه خود باشم؟
6- اگر خم ابروی چون محراب یار را بار دیگر بینم، باید سجده شکر بجا
آورده و به دنبال ادای شکر و نعمت بروم.
7- خوشا آن لحظه ای که همچون حافظ با تکیه بر دوستی وزیر، با دوست، سرخوش و مست، از میخانه به کاشانه ام بروم.شرح غزل :
1- خاک پای آن کسی را که مرا چون خاک راهی، پایمال ظلم و ستم خود
کرد می بوسم و از قدم مبارکش، پوزش می خواهم.
2- هرگز مباد که من از جور و جفای تو بنالم زیرا که من بندهای معتقد به تو و خادم بخت و اقبال نیک تو هستم.
3- من به خم گیسوان تو امید طولانی دارم، مبادا روزی که دست نیاز مرا
از خود کوتاه کند.
4- من ذره ای خاک هستم و در کوی تو زمان و جایم خوش است، ای دوست می ترسم از آن لحظه ای که باد حوادث ناگاه مرا با خود ببرد.
5- پیر میخانه، سحرگاهان جام جهان بین شراب را به من داد و مرا در آن آینه از زیبایی تو مطلع ساخت.
6- من صوفی دیر جهان برین هستم اما اینک به دیر مغان حواله شده ام و
بازگشته ام.
7- برخیز و با من فقیر در راه نشسته به سوی میخانه بیا تا بینی که در حلقه مستان، چه جایگاه والایی دارم.
8- سر مست گذشتی و به حافظ توجهی نکردی، افسوس اگر آه شرربار من دامان زیبایی تو را بگیرد و آن را بسوزاند.
9- خوشحال شدم از اینکه سحرگاهان، خورشید خاوری می گفت: با همه
سلطنت خود، بنده و غلام توران شاه هستم.شرح غزل :
1- دیدار و بوسه و کنار میسر و ممکن شده است، از بخت و اقبال خود و از زمانه، سپاسگزارم.
2- ای زاهد ریایی برو که اگر بخت، بخت من است، جام شرابم در دست است و گیسوی معشوق.
3- ما هیچ کس را به رندی و مستی، عیب نمی کنیم، لب لعل زیبارویان خوش است و شراب خوشگوار.
4- ای دل، مژده ای به تو می دهم، محتسب بر جای نماند و جهان هم از شراب، پر شده است و هم از زیبارویان شراب نوش.
5- خاطر خود را پریشان کردن، دانایی و عقل نیست، دیوان شعری بخواه
و تنگ شرابی بیاور.
6- بر عاشقان خاکسار، از شراب لعل أو جرعه ای بیفشان تا خاک هم سرخ و گلگون شود و هم خوشبو و مشکبار.
7- آن زمانی که چشم بد، در کمینگاه تو را می نگریست تمام شد، دشمن از میان ما رفت و اشک از کنار ما دور شد.
8- ای آفتاب هستی بخش، حال که تمامی موجودات عالم به شوق و آرزوی تو زنده هستند پس سایه خود را از سر ما مگیر.
9- ای ابر بخشنده، وقتی که لطافت گلبرگ لاله و گل سرخ از بخشش
زیبایی توست، پس بر من خاک آلوده نیز بباره
10- حافظ، اسیر گیسوان تو شده است، از خدا و مجازات آصفی که اقتدار سلیمان را دارد، بترس.
11- حجت سلطنت و دین که از فيض مسند وزیری او، دست راستش، معدن بخشش است و دست چپش دریای ثروت بیکران،
12- هنگام سحر، آسمان به یاد تدبیر روشن او، جان خود و ستارگان را فدا می سازد.
13- کره خاکی چون گویی بازیچه چوگان عدالت اوست و این آسمان نیلگون مرتفع نیز چنین است.
14- قصد و اراده سبک پوی تو، این مرکز ثابت و بلند مدار و رفیع را به حرکت در می آورد.
15- تا زمانی که تبدیل شدن ماه و سال و پاییز و بهار، حاصل گردش
آسمان، شیوه چرخش آن است،
16- کاخ باشکوه او از بزرگان و ساقیان بلندقامت و گلچهره، خالی مباد.شرح غزل :
1- درد و رنجم و از طرفی درمانم نیز از یار است، دل و جانم نیز فدای او شده است.
2- این که مردم می گویند آنی هست که خوشتر و بهتر از زیبایی است، بار ما هم زیبایی را دارد و هم آن را.
3- یاد آنکسی که به نیت کشتن ما، گیسوی خود را در پیچ و تاب داد و پیمان شکست همیشه در خاطر ما باد.
4- دوستان، سخن خود را پوشیده میگویم گرچه آشکار با نوای موسیقی هم گفته خواهد شد
5- همچنانکه برکت و اقبال شبهای وصال به پایان رسید، روزهای هجران
و جدایی نیز به پایان می رسد.
6- هر دو عالم یک پرتو از تجلیات روی حق است، این سخن را پنهان و پیدا با تو گفتم.
7- نه تنها بر کار جهان بلکه بر آسمان چرخان نیز اعتمادی نیست.
8- آدم عاشق از قاضی نمی ترسد پس شراب بیاور و بدان که عاشق حتی از بازپرسی سلطان نیز هراس ندارد.
9- محتسب و وزیر کشور فارس هر دو میدانند که حافظ شراب می نوشد
زيرا عاشق است.شرح غزل :
1- ما بی اندوهان سرمست عاشق و دل از دست داده هستیم، ما محرمان
عشق و همدمان جام شرابیم.
2- بر ما، کمان ملامت و سرزنش کشیده اند تا اینکه بالاخره گره کار خود
را از ابروی معشوق باز کرده ایم.
3- ای گل، دیشب تو داغ محرومیت از شراب صبحگاهی را به دوش کشیده ای و تحمل کرده ای، آری، ما آن شقایقیم که با داغ حرمان زاده شده ایم.
4- پیر مغان اگر از تو به ما دلتنگ شده به او بگو که شراب را صاف کن زیرا که ما برای عذرخواهی آماده ایم.
5- ای راهنمای مرشد، کار ما به واسطه تو پیش می رود، پس ما را یاری ده زیرا که ما به راستی اقرار میکنیم که گمراه شده ایم.
6- ما را لالهای همسان قدح شراب که داخل آن می است مبین، به داغمان
بنگر که بر دل خونین گذاشته ایم.
7- گفتی ای حافظ این همه تصور و خیال چیست، نقش لوح ضمير ما را به
اشتباه تعبیر مکن زیرا که بسیار پاک و بی نقش است.شرح غزل :
1- روزگاری طولانی است که ما در راه غم عشق تو گام نهاده ایم و تظاهر و دورویی جمله مردم را ترک کرده ایم.
2- محراب و پیشگاه مدرسه و گفتگوهای علمی را در راه جام باده و ساقی ماهروی، یک سو گذاشته ایم.
3- هم جان خود را به آن چشمان افسونگرت سپرده ایم، هم دل به آن زلفين سیاهت نهاده ایم.
4- روزگاری طی شد تا ما به امید اشاره محبت آمیزی، به آن گوشه کمان ابروان، چشم دوخته ایم.
5- ما سرزمین سلامت را با سپاه و لشکر نگرفته ایم، ما تاج و تخت پادشاهی را با قدرت باز و قرار نداده ایم.
6- تا جادوی چشمان بار چه فریبی ما را بدهد نمی دانم، زیرا که ما باز اساس و بنیاد دل را بر غمزه جادوانه وی نهاده ایم.
7- جدا از گیسوان بلند وی، ما سرآشفته و عاشق خود را از دلتنگی چون بنفشه بر سر زانو گذاشته ایم.
8- در گوشه امید، چون بینندگان ماه، چشم نیاز برخم ابروی یار نهاده ایم.
9- پرسیدی که حافظ دل سرگشته و عاشقت کجاست؟ جواب دادیم که آن را در حلقه گیسوی یار گذاشته ایم.شرح غزل :
1- ما به این آستان نه برای کسب شکوه و مقام آمده ایم بلکه بر اثر حوادث ناگوار به اینجا پناه آورده ایم.
2- ما رهروان منزل عشق هستیم و از مرز نیستی، تا جهان هستی، این همه راه را طی کرده ایم.
3- سبزه خط عذار تو را دیدیم و از باغ بهشت برای یافتن این گیاه محبت به جهان آمده ایم.
4- با وجود چنین گنجی که جبرائیل امین، نگاهبان و گنجور آن است، ما به گدایی به در خانه پادشاه جهان پروردگار آمده ایم.
5- ای کشتی توفیق الهی، لنگر بردباری و بخشایش تو کجاست زیرا غرق گناه به این دریای عفو و بخشش آمده ایم.
6- آبرویم می رود. ای ابر رحمت خطا پوش بر من ببار زیرا که در دیوان الهی و سنجش اعمال، نامه سیاه و پر‌گناهی داریم.
7- حافظ، خرقه پشمینه را از تن بیرون آور زیرا که ما به دنبال کاروان عشق، با آهی آتشین و سوزان آمده ایم.شرح غزل :
1- از پیر مغان اجازه و حكم شرع گرفته ام و این سخنی قدیمی است که: آنجا که یار، همنشین آدمی نیست، شراب حرام است
2- عاقبت این خرقه را را پاره پاره خواهم کرد، چه کنم معاشرت روح پاک با افراد فرومایه، عذابی سخت و دردناک است.
3- به امید آنکه لب معشوق، بر من جرعه ای شراب بیفشاند سالها گذشته است که من بر در میخانه اقامت کرده ام.
4- شاید که او خدمت گذشته و قدیم مرا فراموش کرده است، ای نسیم سحری، پیمان قدیمی را به یاد وی بیاور.
5- اگر پس از صدسال از سر خاک گور من بگذری، از بستر مرگ
استخوانهای پوسیده ام رقص کنان سر بر می گیرند.
6- معشوق ما اول با صد امید، دل ما را برد، بزرگ منشی و خوی
بزرگوارانه، پیمان قدیمی خود را فراموش نخواهد کرد.
7- به غنچه بگو که از کار گره خورده خود دلتنگ مباش زیرا که از دمیدن صبح و دم نسیم بهاری، کمک به تو می رسد و میشکفی
8- ای دل، اگر به فکر بهبود خود را از درد عشق هستی بدان که با مداوای حکیم بهتر نخواهد شد پس راه دیگری انتخاب کن.
9- سعی کن که گوهر معرفت بیندوزی و با خود به جهان دیگر ببری زیرا که زکات زر و سیم، سهم و بهره دیگران است.
10- دام شیطان بسیار سخت و محکم است، مگر اینکه لطف الهی، یاور و کمک ما باشد وگرنه آدم هم نمی تواند بر شیطان رانده شده از بهشت، چیره شود.
11- حافظ اگر ثروت و سیم و زراندوزی مهم نیست، سپاسگزار باش چه بهتر از سرمایه سخن لطیف و قریحه سالم.شرح غزل :
1- برخیز و بیا تا از در میخانه گشایشی و فرجی درخواست کنیم، بر سر راه دوست بنشینیم و حاجتی از او بخواهیم.
2- همانا توشه راهی برای رسیدن به حرم وصال نداریم، پس به گدایی از در میخانه، زاد‌راهی می طلبیم.
3- اگر چه اشک ما ریاکارانه از چشمانمان روان است اما باید برای پیام رسانی به او، قاصدی پاک نهاد بجوییم.
4- اگر از ستم غم عشق تو ما به دادخواهی برخیزیم، لذت سوز غم تو بر دل ما، حرام باد.
5- نقطه خال تو را بر صفحه دیده نمی توان نقش کرد، جز آنکه از مردمک
سیاه چشم خود، مدادی مرکبی بخواهیم.
6- دل، به بهای جان، اشاره ای خوش از لبان شیرینت خواست و لبت با خندهای شیرین پاسخ داد که بر قیمت و بهای آن بیفزا.
7- تا برای دل سودازده ام، نسخه استفاده از عطر را تجویز کرده اند، از
سبزه عذار تو، نسخه و رونوشتی عطرآگین می خواهم.
8- چون غمت را جز در دل شاد در جایی دیگر نمی توان یافت، ما به این
امید که غم عشقت در دل ما بیاید، دلی شاد می جوئیم.
9- حافظ تا کی بر در مدرسه می نشینی؟ برخیز تا از در میخانه، گشایشی
بطلبیم.شرح غزل :
1- ما از یاران توقع کمک و یاری داشتیم، اما آنچه که تصور می کردیم، خطا و اشتباه بود.
2- تا ببینیم که چه زمانی، درخت دوستی، میوه و نتیجه ای می دهد، اکنون
رفتیم و تخم دوستی کاشتیم.
3- بحث و جدل رسم و آئین درویشان نیست وگرنه با تو عرض حالهای بسیار داشتیم.
4- ناز و کرشمه چشمان تو، در نهان با ما سر جنگ داشت و ما اشتباه کردیم و آن را صلح و آشتی پنداشتیم
5- نهال زیبایی تو خود به خود دل افروز و زیبا نشد بلکه نفس همت خود
را نگاهبان او کردیم.
6- اعتراضها و حوادث بسیاری صورت گرفت و کسی شکایتی نکرد،
آری ما جانب حرمت و احترام را نگاه داشتیم.
7- گفت: ای حافظ، تو خود دل به ما دادی، ما مأموری برای کسی نفرستادیم.














شرح غزل :
1- تقوی و پارسایی از ما مجو زیرا که مستان را دعوت کردیم و در
روزگار چشمان مستت تو، با سلامت و عافیت، خداحافظی کردیم.
2- در میخانه را به رویم باز کن زیرا که از هیچ خانقاهی گشایشی دست نداد، اگر باور میکنی یا نه، مطلب همین بود که ما گفتیم.
3- ای ساقی من به واسطه چشمان تو اینگونه مست و خراب افتاده ام، أما بر بلا و آسیبی که از سوی دوست آید باید هزاران خوشامد گفت.
4- اگر مرا نبخشی، در آخر پشیمان خواهی شد، پس این نکته را به یاد داشته باش که در حضور تو، کی و کجا این سخن را گفتیم.
5- گفتیم که قامت یار چون شمشاد است و این سخن، خجالت و شرمندگی بسیار به بار آورد که چرا ما چنین قیاسی کردیم و چرا این تهمت ناروا را
زدیم.
6- جگرم چون نافه، غرق خون شد و من به کمتر از این سزاوار نیستم،
زیرا این جزای کسی است که با وجود گیسوانت، از چین سخن می گوید.
7۔ حافظا، تو آتش شدی ولی در کار اثری نکرد، گویی از بد عهدی گل با
باد صبا سخن گفتیم.شرح غزل :
1- ما علم آموزی در سحر را در راه رسیدن به میخانه فروگذاشتیم و آنچه را که از دعا کسب کرده بودیم در راه معشوق فدا کردیم.
2- این داغی که ما بر دل دیوانه خود گذاشته ایم به خرمن صد زاهد عاقل،
آتش خواهد افکند.
3- از زمانی که به سوی این منزل ویرانه روی آوردیم، پادشاه ازلی - خدا - گنج غم عشق را به ما سپرد.
4- دیگر پس از این عشق به زیبارویان را به دل راه نخواهم داد زیرا که از البان او، بر در خانه دل، مهر و موم زده ایم.
5- بیش از این نمی توان در زیر خرقه، منافق و دورو بود، اساس و بنیاد کار را بر رسم رندان استوار کردیم.
6- این کشتی سرگشته حیات چگونه می رود که سرانجام جان گرامی خویش را بر سر آن گوهر یگانه مراد باختیم؟
7- سپاس خدای را که چون ما بیدل و دین بودند کسانی که ما آنها را دانا و فرزانه لقب داده بودیم
8- ما چون حافظ، به خیالی از تو، قناعت می کردیم، پروردگارا ما چه کوتاه همت و بیگانه سرشت هستیم.شرح غزل :
1- بگذار از شاهراه و راه راست میخانه عشق گذر کنیم زیرا که همگی تنها بخاطر یک جرعه شراب معرفت، نیازمند این درگاهیم
2- چون روز اول، دم از رندی و عاشقی زدیم، لازم است که جز آن شیوه راه دیگری برگزینیم.
3- آنجایی که تخت و کرسی سلیمان به باد رفته و نابود می شود، پسندیده نیست اگر غم بخوریم، بهتر آن است که شراب بنوشیم.
4- در آرزوی آنکه بتوانیم دست به کمر یار برسانیم، چون یاقوت سرخ، در خون دل خود نشسته ایم.
5- واعظ، شوریدگان و آشفته سران را نصیحت مکن زیرا که ما با وجود
خاک کوی دوست به بهشت توجهی نداریم.
6- از آنجا که صوفیان در رقص و سماع، مقتدا و پیشوای ما هستند، ما نیز
به نیرنگ، دستی برای سماع از آستین بر می آوریم.
7- به واسطه جرعه ای از جام تو، خاک زمین ارزش لعل یافت، بیچاره ما که در نزد تو از خاک هم کمتر و بی ارزش تریم.
8- حافظ وقتی که به بالای قصر وصال راهی نمی یابیم، به ناچار با خاک
درگاه این در می سازیم.شرح غزل :
1- برخیز و بیا تا خرقه پشمینه صوفی را به میخانه معرفت ببریم سخنان خود پسندانه و لاف و گزاف را به بازار خرافه پرستی ببریم.
2- برای درویشان رند و زیرک، خرقه خودپسندی و سجاده کشف و کرامات متزورانه را به عنوان ره‌آورد و سوغات سفر ببریم.
3- برای آنکه همه خلوت نشینان، جام شراب صبحگاهی در دست گیرند، هنگام صبح، با چنگ به آستان پیری می رویم که همواره در مناجات است. 4- ای محبوب، ما آن پیمانی را که در وادی ایمن عشق با تو، بستیم، مانند موسی ارنی گوی که به وعده گاه ملاقات خود خواهیم برد.
5- طبل شکوه و عظمت تو را از کنگره عرش خواهیم زد و پرچم عشق تو را به بام آسمانها می بریم.
6- فردا در صحرای قیامت، خاک کوی تو را جهت مباهات و افتخار، بر تارک سر نهاده و می بریم.
7- اگر زاهد خود پرست، در راه ما، خار ملامت و سرزنش بنهد، ما او را از
باغش به زندان مکافات و مجازات خواهیم برد.
8- اگر به فضل و دانش خود، نام کرامت بنهیم، باید از خرقه پشمینه و
آلوده به گناه خود شرم کنیم.
9- اگر دل ارزش وقت را نداند و کاری نکند، خجالت بسیار از نتیجه
اوقات خود خواهد برد.
10- از این سقف آراسته آسمان، فتنه و بلا میبارد، پس برخیز و بیا تا با هم برای پناه بردن از این همه آفت و آسیب، به میخانه برویم.
11- در بیابان نیستی این دنیا تا کی می خواهی گمراه باشی، باید نشان راه را بپرسیم تا به امور مهم عشق و معرفت دست یابیم.
12- حافظ، آبروی خود را در برابر هر سفله و دونی تباه مکن، بهتر است که حاجت و نیاز خود را به درگاه برآورنده نیازها خدا ببریم.
شرح غزل :
1- بیا تا گلریزان کرده و در ساغر، شراب بریزیم، سقف آسمان را بشکافیم و طرح تازه ای برایش بنیان کنیم.
2- اگر غم و اندوه، لشکری آماده کند تا خون عاشقان را بریزد، من و ساقی بر او حمله می کنیم و بنیاد او را واژگون میکنیم.
3- شراب ارغوانی را همراه گلاب در قدح می ریزیم تا خوشبو شود و برای آنکه نسیم عطرآگین شود، در مجمر آن، شکر می ریزیم.
4- حال که در دستت، رودی خوش نوا است، ای مطرب، ترانه ای خوش بنواز تا همراه رقص، غزل بخوانیم و پایکوبان، سر نثار یار کنیم.
5- ای باد صبا، خاک وجود ما را به آن استان والا برسان تا شاید به آن شاه خوبان، نگاهی بیندازیم.
6- یکی، به عقل و دانش خود مباهات می کند و یکی ادعای کشف و
کرامت دارد، بیا تا این دعویها را به نزد قاضی عالم - خدا - ببریم.
7- اگر بهشت جاویدان را می خواهی، روزی با ما به میخانه بیا تا از پای خم، تو را به حوض کوثر برسانیم.
8- حافظ، در شیراز، کوششی برای سخنرانی و خوشخوانی نمی کنند، پس
بیا تا خود را به سرزمین دیگری برسانیم.شرح غزل :
1۔ صوفی بیا تا خرقه پشمینه ریا و تزویر را بیرون آوریم و بر این نقش دورویی و فریب، خط نابودی بکشیم.
2- آنچه که به عنوان نذر و مال و نعمت به پیر صومعه داده اند، در راه خرید شراب صرف کنیم و خرقه ریایی را با آب خرابات - شراب - بشوییم.
3- اگر در روز قیامت بهشت و باغ رضوان را به ما ندهند، غلمان را از بهشت و حوریان را از باغ جنت بیرون خواهم راند.
4- سر مستانه بیرون دویدم و از محفل عشرت صوفیان، شراب را به یغما برده و محبوبشان را در آغوش میکشیم.
5- باید که خوش بگذرانیم وگرنه روزی که رخت جان را از این جهان به جهانی دیگر برده و می میریم حسرت بسیار می بریم.
6- سر الهی را که در پرده غیب، نهان است، مستانه، نقاب از چهره اش بر می داریم.
7- عشوه و کرشمه ابروی یار کجاست تا مانند هلال ماه ، گوی آسمان را در خم چوگان زرين او بگیریم.
8- حافظ، اینگونه سخنان گزاف گفتن و خودستائی، در حد و اندازه ما نیست، پس چرا پا را از گلیم خود، بیشتر دراز کرده و از حد خود تجاوز می کنیم؟شرح غزل :
1- دوستان بهتر است که در فصل بهار به خوشی و عیش بپردازیم، این
سخن صاحبدلان است و با جان و دل آن را می پذیریم.
2- در هیچ کس، بزرگواری و سخاوت وجود ندارد و فرصت شادمانی هم از دست می رود، چاره تنها آن است که سجاده را فروخته و بجای آن، شراب بخریم.
3- اینک هوا بسیار مطلوب و نشاط بخش است، خدایا، بار نازنینی
برایمان بفرست تا بر جمال فرخنده او، شراب سرخ بنوشیم.
4- زهره ارغنون نواز فلک راهزن اهل هنر است، چگونه از این غصه
ناله سر ندهیم و فریاد نکنیم؟
5- گل برافروخت و به جوش آمد اما ما از شراب، آبی بر گل نیفشاندیم، ناگزیر از آتش محرومی و هوس دل در حال جوشش هستیم.
6- از جام لاله، شرابی خیالی مینوشیم، چشم حسود از ما دور باد که بدون مطرب و شراب هم مست و مدهوشیم.
7- حافظ، این حال شگفت را با چه کسی می توان گفت که ما چون بلبلان
در فصل بهار علیرغم میل خود خاموش و بی صدائیم .شرح غزل :
1- ما شبی به درگاه حق دست بلند کرده و دعایی می کنیم، غم دوری و
فراق تو را به طریقی، درمان می کنیم.
2- دل بیمار و عاشق من از دست رفت، ای دوستان کمکی کنید تا طبيب عشق را بر بالینش آوریم و درمانش کنیم.
3- آن کسی که مرا بی هیچ گناهی با شمشیر جفا، مجروح کرد و رفت، بخاطر خدا بازش گردانید تا صلح و صفایی بکنیم.
4- ریشه شادمانی خشک شد، راه میخانه کجاست تا در آب و هوای خوش آن، رشد و نموی کنیم.
5-ای دل، یاری از توجه باطنی رندان بجوی وگرنه این کاری سخت است، مبادا که اشتباه کنیم.
6- سایه پرنده ای کم حوصله و ضعیف کاری از پیش نمی برد، باید که از
سایه فرخنده هما، مددی بخواهیم.
7- دلم بی تاب و سرگشته شد، حافظ خوشخوان کجاست تا با ترانه و غزل
او، ترانه ای خوش، ساز کنیم؟شرح غزل :
1- ما بد کسی را نمی گوییم و به ناحق و باطل، توجهی نداریم، به کسی تهمت نمی زنیم و به صوفیگری تظاهر نمی کنیم.
2- درویش را به کم داشتن و توانگر را به ثروت بسیار، عیب کردن، بد است و مصلحت آن است که مطلقا كار ناپسندیده نکنیم.
3- بر دفتر عقل و دانش، نشان غلط بودن نکشیم و راز خدا را با نوشته های نیرنگ و افسون در هم نیامیزیم.
4- اگر شاه، شراب رندان را با احترام ننوشد، ما هم به شراب صاف و پالوده او توجهی نمی کنیم.
5- در پناه نظر عنایت سالکان راه حق، جهان را با خوشی طی می کنیم و اندیشه اسب سیاه و زین آراسته و نقره کوب را نمی کنیم.
6- امواج فلک، کشتی هنرمندان را در هم می شکند پس بهتر است که به این دریای وارونه - آسمان - اعتمادی نکنیم.
7- اگر حسودی، بدگویی کرد و دوست ما از آن رنجید، به او بگویید که تو
دل خوش دار زیرا که ما به آدم احمق و نادان، گوش نمی کنیم.
8- حافظ، اگر دشمن تو، حرف خطا و اشتباهی زد، او را مؤاخذه نمی کنیم، اگر هم سخن حق و راستی گفت که با حقیقت، مخالفت و جدل نمی کنیم.شرح غزل :
1- سرخوشم و با صدای بلند می گویم که من، بوی خوش زندگی را از پیاله شراب می جویم.
2- ترشرویی زهد بر چهره مستی نمی نشیند، من به همین سبب هوادار خرقه میگساران خوش خو و گشاده رو هستم.
3- من از سرگشتگی و حیرانی مشهور شدم و ابروی دوست، مرا چون گویی در خم چوگان خود قرار داد
4- اگر پیر مغان در به رویم نگشاید، در خانه چه کسی را بزنم و از کجا،
چاره و علاج بجویم؟
5- مرا سرزنش مکن که در چمن خلقت، مثل گلی خودرو، روئیده ام، بدانکه پروردگار آنچنان که مرا می پرورد، رشد میکنم.
6- تو خانقاه و میخانه را واسطه مبین، خدا گواه است که هر جا که باشم،
دلم با یاد اوست.
7- گرد و غبار مسیر طلب معرفت، کیمیای سعادت و نیکبختی است، من بنده و غلام دولت آن خاک خوشبو و عنبرین هستم.
8- از اشتیاق چشمان مست یار بلندبالایی، چون لاله با جام شراب بر لب جویی نشسته ام.
9- شراب بیاور تا به فتوای حافظ، غبار دورویی را از دل پاک خویش با
بخشایش قدح شراب پاک کنم.





شرح غزل :
1- بارها این سخن را گفته ام و این بار نیز تکرار می کنم که من عاشق، راه عشق را نه به اراده خود طی می کنم.
2- مرا در پشت آینه، چون طوطیان نگاه‌داشته اند و هر آنچه را که استاد ازل بگوید بگو، من می گویم.
3- من اگر خارم اگر گل، باغبان چمن آراییی هست که بدان صورت که مرا می پرورد، رشد می کنم.
4- دوستان بر من بیدل و عاشق خرده مگیرید زیرا گوهر عشق دارم و به دنبال صاحبدلی میگردم.
5- اگر چه با وجود خرقه وصله وصله، نوشیدن شراب سرخ پسندیده نیست، اما بر من عیب و خرده مگیر زیرا که با آن، رنگ ریا و تظاهر را پاک میکنم.
6- خنده و گریه عاشقان از اثر عوامل دیگر است، بخاطر همین شب سرودخوان هستم و سحرگاهان، نالان و مویه کنان.
7- حافظ به من گفت که خاک آستانه میخانه را بو مکن، به او بگو بر من خرده مگیر زیرا که گویی مشک ختن را می بویم.شرح غزل :
1- اگر ما بندگان پادشاه هستیم اما خود نیز فرمانروایان سرزمین سحرخیزی هستیم.
2- گنج معرفت در آستین داریم ولی ظاهرا تهیدستیم، دل ماجام
جهان نماست اما چون خاک راه افتاده و فروتنیم.
3- در حضور دوست آگاه و هوشیاریم و از این غرور، سر مستیم، وگرچه دریای یکتاپرستی هستیم اما غوطه ور در گناه خویشیم.
4-وقتی که زیباروی اقبال ما، جلوه نماید، ما چون آئینه ای برای رخ چون ماه او هستیم.
5- ما هر شب، نگاهبان تاج و تخت شاه نیک بخت هستیم.
6- هم صحبتی با ما را به او بگو غنیمت بدارد زیرا که تو در خواب هستی و ما در حال مراقبت و پاسبانی.
7- شاه منصور میداند که ما هر جا، اراده خود را به آن سو آوریم،
8- دشمنان را طوری می کشیم که خونشان، کفنشان شود و بر بالای دوستان، قبای پیروزی و ظفر می پوشانیم.
9- رنگ و نشان دروغ و تزویر در نزد ما نیست، ما چون شیر سرخ و چون
افعی سیاه در برابر دشمن هستیم.
10- بگو، قرضی را که به حافظ داری، بپردازند زیرا که تو خود اقرار کرده ای و ما شاهد آن بوده ایم.شرح غزل :
1- وقتی که بر بالین خسته دلی از عشق آمدی، فاتحه ای بخوان و لب باز کن که لب لعل تو، به مرده، جانی دوباره می بخشد.
2- به آن کسی که به احوالپرسی آمد و فاتحه ای برای شفا خواند و اکنون می رود بگو که یک لحظه درنگ کن تا روح خویش را به دنبالش روان سازم.
3- ای کسی که طبیب این دل خسته ای، روی زبانم را نگاه کن و ببین که
این آه و ناله سینه من که بر زبان من مشهود است، نشان غم دل است.
4- اگر چه یار از عشق، مانند تب، استخوان مرا گرم کرد و رفت، آتش
عشق او از استخوانم چون تب، بیرون نمی رود.
5- اینک، دل من از خاک تو، وطن در آتش عشق دارد، چشمم از تأثیر دو چشم تو، مجروح و ناتوان شده است.
6- حرارت و تبم را با آب چشم خود فرو بنشان و ببین که آیا نبض من
نشانی از زندگی دارد؟
7۔ آنکس که همیشه به من شیشه شراب برای شادمانی و خوشگذرانی می داد، چرا هر لحظه، قاروره مرا به نزد حکیم می برد تا آزمایش کند؟
8- حافظ، شعر تو، به من شربتی از آب حیات داد پس طبیب را ترک کن و بیا نسخه غزل خود را برایم بخوان.شرح غزل :
1- هر قدر از غم خود با طبیبان گفتم، این بیچارگان بیگانه با عشق،
نتوانستند درمانم کنند.
2- به آن گلی که هر لحظه در دست بادی است بگو از بلبلان عاشق خود، شرم کند.
3- یارب مهلت بده تا چشم دوستداران، چهره دوست را بار دیگر ببیند.
4- صندوقچه محبت دل با مهر و نشان اصلی خود نیست، خدایا مبادا به کام رقیبان شده باشد.
5- ای صاحب نعمت، آخر تاکی بر سر سفره کرم و بخشش تو، ما در شمار بی نصيبان باشیم؟
6- حافظ اگر نصیحت ادب دانان را می شنیدی در دنیا چنین سرگشته و حیران نمی شدی.شرح غزل :
1- از اندوه فراق تو، می سوزم، پس از ستم رویگردان شو، آسیب و بلای ما، هجران است، پروردگارا این بلا را از سرمان دور کن.
2- ماه بر اسب سبز آسمان خودنمایی می کند، ای معشوق من، تو بر رخش زیبایی سوار شو تا او از خجالت، سرنگون شود.
3- گیسوی پیچان خود را افشان کن تا علیرغم میل سنبل، در اطراف چمن و گلزار، همچون باد صبا، بوی خوش بپراکنی.
4- برای غارت عقل و دین، سرمستانه بخرام و بیرون بیا و گوشه کلاه را بر
سرت بشکن و برقص و قبا را بر تن خود به چرخش درآور.
5- ای نور چشم مستان، من سخت در انتظار هستم، چنگی با آوایی حزین بنواز و جام شرابی به گردش در آور.
6- گردش زمانه، بر چهره یار سبزه عذاری زیبا می کشد، خداوندا،
سرنوشت بدرا از یار ما دور ساز.
7- حافظ، نو از زیبارویان بیش ازین نصیبی نداری، اگر از این نصيب، رضایتی نداری و می توانی، دستور و حكم قضا را دگرگون کن.شرح غزل :
1- یا رب آن یار آهو روش مشکین گیسو را به ختن باز گردان و آن بلند بالای خرامان را نیز به چمن برسان.
2- دل آزرده ما را با نسیمی نوازش کن یعنی بار را که جان از تن رفته ما
است، به ما بازگردان.
3- آنگاه که ماه و خورشید به امر تو به منزل خود می رسند، آن بار
ماهروی مرا نیز به من بازگردان.
4- چشمهای بسیاری در جستجوی لب لعل یمانی معشوق من، خون گریست، یارب، آن ستاره رخشان و فروزان را به یمن و موطنش بازگردان.
5- ای پرنده خوش یمنی که آثار مبارکی داری، پیش سیمرغ رفته و سخن
6- ادعای زاغ و زغن را به او بازگو. ع مطلب ما این است که ما بدون تو، زندگی نمی خواهیم، ای قاصد خبرگیر، این سخن را بشنو و پاسخ آن را به ما برسان.
7- یارب، آنکسی که وطنش، چشمان حافظ بود، طبق مراد و آرزویش از غربت و آوارگی به وطن اصلی اش برسان.شرح غزل :
1- بخاطر خدا هر چه کمتر با صوفیان پشمینه پوش بنشین و از وارستگان بی سر و سامان نیز چهره پنهان مکن.
2- در خرقه این صوفیان، ناپاکی بسیار است خوشا حال و وقت قبای می فروشان.
3- ما در میان این صوفی نمایان، درد عشقی ندیدیم، امید که عیش و نوش دردنوشان همیشه گوارا و پاک بماند.
4- تو طبعی لطیف داری و گرانجانی و بدخلقی های گروهی خرقه پوش را نمی توانی تحمل کنی و طاقت بیاوری.
5- حال که مستم کرده ای، چهره ات را پنهان مکن و اینک که به من شراب
گوارا داده ای، زهر در کامم مریز
6- بیا و زیان رسانی این فریبکاران را ببین که صراحی، خونین دل است و بربط در حال فریاد و فغان.
7- از سوز دل حافظ پرهیز کن زیرا که سینه ای دارد که از غصه چون دیگ میجوشد.شرح غزل :
1- سلطان شمشادقدان و شهریار شیرین دهنان که با مژگان خود قلب همه
پهلوانان صف شکن را می شکند ...
2- مست از کنارم گذشت و بر من بینوا نگاهی انداخت و گفت: ای فروغ
دیده و روشنی بخش تمام شاعران شیرین سخن …
3- تا کی می خواهی تهیدست و فقیر باشی؟ بنده من باش که گویی از همه دلبران سیمین بدن، نصیب و بهره ای بردهای
4- تور از ذره، کمتر نیستی، پس تنزل مكن و عشق بورز تا بدین ترتیب
رقصان و چرخان به سراپردۂ آفتاب برسی.
5- بر کار دنیا اعتماد مکن و اگر جامی شراب داری برای شادی و سلامت آنان که اندامی لطیف و پیشانی پر فروغی چون ناهید دارند، بنوش.
6- مرشد و راهنمای باده نوش من  که روانش شاد باشد به من گفت که از هم صحبتی با پیمان شکنان، اجتناب کنم.
7- به دامان دوست توسل بجو و از دشمنان پیوند ببر، مرد خدا شو و آسوده خاطر از آسیب اهریمنان، از کنارشان بگذر.
8- سحرگاهان با باد صبا در باغ لاله می گفتم که این همه خونین کفنان،
شهیدان چه کسی هستند؟
9- حافظ گفت که من و تو، محرمان این راز نیستیم پس دیگر از اینان
مگر، از شراب سرخگون و دلبران شیرین دهان بگو.شرح غزل :
1- بهار و گل شادی افزا شد و توبه مستان را شکست پس برای شادی
چهره گل، ریشۂ غم و اندوه را از دل خود برکن.
2- باد صبا رسید و غنچه برای هواداری او، از خود بیخود شد و جامه بر تن خویش درید و شکفت.
3- شیوه راستی را از آب روشن دل یاد بگیر و به حقیقت، آزادگی و
وارستگی را از سرو چمن بجوی.
4- از هنرنمایی باد صبا، بر گرد چهره گل، زلف افشان و پیچیده را بنگر و
چین و شکن گیسوان سنبل را به روی رخسار یاسمن تماشا کن.
5- عروس غنچه با اقبال نیکو از سراپرده بیرون آمد و به طریقی نیکو و آشکارا، دل و دین ما را می برد.
6- آوای بلبل شوریده سر و عاشق و خروش هزاردستان، برای رسیدن به
وصال گل از سرای اندوه بیرون آمد و شنیده شد.
7- با کلام و غزل حافظ و فتوای فقیه صاحبنظر، از خوبان و خوبرویان و از جام شراب سخن بگو.شرح غزل :
1- چون گل هر لحظه در آرزوی دیدار تو، جامه را بر تن از گریبان تا دامن، برمیدرم و پاره میکنم.
2- گویی که گل پیکر تو را در باغ دید که همچون مستان، جامه بر تن دريد.
3- اگر چه تو به راحتی دل از من ربودی اما من به سختی از دست غم
عشق تو، جان سالم بدر می برم.
4- به گفته دشمنان، از دوست حقیقی خود روی برگرداندی، اما بدان که هیچ کس با دوست خود، دشمن نمی گردد.
5- تن تو در جامه چون شراب در جام است و دلت در سینه چون آهنی میان نقره است.
6- ای شمع، از دیدگان خود، اشک خونین بیفشان زیرا که سوز اندرون تو
بر خلق آشکار شد.
7- چنین رفتار مکن وگرنه چنان آه جگر سوزی از سینه ام بیرون می آید که گویی دود است که از راه روزن بیرون می آید.
8- دلم را مشکن و آن را زیر پایت مینداز زیرا که در سر گیسوان تو، منزل و مأوا گرفته است.
9- حال که حافظ دل خود را به گیسوان تو بسته، به این صورت، کار او را
خوار و بی ارزش مبين.







شرح غزل :
1- تاج پادشاهی گل از گوشه چمن پدیدار شد، خدایا مقدمش مبارک و گرامی باد بر درخت سرو و گل یاسمن.
2- این جلوس شاهانه بسیار بجا و شایسته بود تا هر کسی در جایگاه و مقام خویش بنشیند.
3- این مژده را به نگین سلیمان بده که نیک فرجام شدی زیرا که اسم اعظم خداوندی، دست اهریمن را از تو دور ساخت.
4- این خانه تا ابد، آباد و بر قرار باد زیرا که از خاک درگاه او، هر لحظه، باد یمن، بوی لطف رحمن را می آورد.
5- شکوه و جلال پسر پشنگ - افراسیاب - و شمشیر جهانگیر او، نقل و داستان هر محفلی شده که همه شاهنامه ها می خوانند.
6- ای شهسوار، توسن تندپوی فلک در زیر زین اسب تو رام شد، تو چه خوش به میدان پا نهادی، پس اینک گوی مراد بزن.
7- شمشیر تو، آب روان جویبار مملکت تو است، تو درخت عدل را در کنار این رود، بکار و ریشه بدخواهان خود را بر مکن.
8- پس ازین جای شگفتی نیست اگر با وجود بوی خوش خوی تو، از صحرای ایزج بوی نانه مشک ختن به مشام رسد.
9- گوشه نشینان، در انتظار جلوه ای زیبا از تو هستند، پس گوشه کلاه را
بشکن و نقاب از چهره بینداز.
10- با خرد خود مشورت کردم و او گفت حافظ شراب بنوش، پس ای ساقی، شرابی به دستور این مشاور امین و مورد اعتماد به من بده.
11- ای باد صبا به ساقی مجلس اتابک این پیام را عرضه کن و برسان تا از آن جام زرافشان و زرین خود، جرعه ای شراب به من دهد.شرح غزل :
1- از فكر به شراب و جام چه چیزی خوشتر است، باید ببینیم که عاقبت کار چه خواهد بود؟
2- تا کی می توان اندوه دل خورد زیرا که دیگر عمری نمانده، بگذار که نه دلی باشد نه روزگاری، چه با کی است؟
3- به مرغ کم حوصله بگو که در فکر خود باشد وگرنه کسی که برای گرفتن او دام می نهد، چه رحمی می تواند به او بکند؟
4- باده بنوش و غصه مخور و به نصبحت تقلید کننده ای که خود رأی مستقلی ندارد گوش مده، سخن عوام، چندان اعتبار و ارزشی ندارد.
5- آنچه از مزد و دسترنج داری بهتر است که صرف آرزو و مرادت شود، زیرا که میدانی در پایان ناکامی و بی بهرگی تا چه حد خواهد بود.
6- دیشب، پیر میخانه، سخنی پوشیده را از خط جام بیان می کرد و می گفت که پایان کار آدمی چه چیزی خواهد بود.
7- دل حافظ را از جاده تقوی، با دف و چنگ، خارج کردم تا ببینم که کیفر من گناهکار و رسوا چه خواهد بود؟شرح غزل :
1- میدانی که بخت و اقبال نیک چیست؟ دیدن معشوق و گدایی در کوی او را بر سلطنت و پادشاهی ترجیح دادن.
2- از جان، رشته امید گسستن آسان است اما از باران عزیزتر از جان،
بریدن بسیار مشکل است.
3- میخواهم چون غنچه، با دلتنگی به باغ بروم و در آنجا جامه خود را با سرافرازی بر تن پاره کنم بشکفم.
4- گاه چون نسیم، با گل سرخ سخن پوشیده بگویم و گاه از بلبلان عاشق، اسرار عشقبازی را بشنوم.
5- در آغاز، بوسیدن لب یار را فراموش مکن زیرا که در پایان به ستوه می آیی از بس که نادم و پشیمانی.
6- هم صحبتی با باران را غنیمت بدان زیرا که از دوراهی مرگ و زندگی
دنیا که بگذریم، دیگر نمی توانیم به هم رسیده و همدیگر را ببینیم.
7-گویی از خاطر شاه یحیی، حافظ فراموش شده است، یارب، التفات به درویشان را به یادش آور.شرح غزل :
1- این من هستم که به عشق ورزیدن در شهر، مشهور شدم، این من هستم که چشمم را به ناپاکی آلوده نکرده ام.
2- وفادار به پیمان باشیم و سر زنشها بشنویم و در عین حال خوش باشیم زیرا که در طریقت ما، رنجیدن از یار، کفر محسوب می شود.
3- از پیر میخانه پرسیدم که راه رستگاری چیست؟ پیالهای شراب خواست و گفت راز پوشاندن و چشم از عیب دیدن، بربستن.
4- مقصود دل از تماشا و نگریستن به باغ جهان چیست؟ با دست مردمک چشم، از چهره خوب تو گل وفا چیدن است.
5- نقش هستی خود را بدان جهت با باده نوشی بر آب زدم تانقش خود پرستی را محو نابود سازم.
6- به عنایت گیسوان تو مطمئن هستم وگرنه اگر از آن سو، کششی نباشد. کوشش من چه سود و فایده ای دارد؟
7- از مجلس وعظ روی برگردانده و به میخانه می رویم زیرا واجب است که اندرز این واعظان را که به گفته خود عمل نمی کنند نشنویم.
8- عشق به چهره زیبا را از موی صورت یار بیاموز زیرا که دور چهره زیبارویان، گردیدن خوش و نیکو است.
9- حافظ، جز لب معشوق و لب جام چیز دیگری را مبوس زیرا که بوسیدن
دست زاهدنمایان ریاکار، اشتباه است.شرح غزل :
1- ای کسی که چهره ات منظره زیبایی ماه را دارد و نوبهار زیبایی است، خال سیاه تو و سبزه عذار تو مرکز زیبایی و مدار وجاهت است.
2- معجزه جادوگری در چشمان مست تو پنهان شده و آرامش و تسرار زیبایی در گیسوان پرتاب تو پیدا شده است.
3- از برج آسمان جمال، چون تو، ماهی نتابید و از کنار جویبار زیبایی، هیچ سروی به بالای قامت تو نروئید.
4- از ملاحت و خوبرویی تو، دوران عشق و دلبری، خرم شد و از لطافت
تو، ایام زیبایی، فرخ و مبارک.
5- از دام گیسوان و دانه خال سیاهت در جهان حتی یک مرغ دل هم نیست که شکار زیبایی تو نشده باشد.
6- دایه طبیعت، همیشه از سر لطف و مهربانی و از صمیم جان، تو را در
آغوش زیبایی با ناز و نوازش می پرورد.
7- بر اطراف لب تو، از آن جهت بنفشه تر و تازه است که از سرچشمه زیبائی تو آب زندگانی می نوشد.
8- حافظ از اینکه همچون تویی را ببیند قطع امید کرد زیرا در سرزمین
زیبایی، هیچ کس دارای چهره ای چون تو نیست.شرح غزل :
1- چهره را با گیسوان خوشبوی خود در نقاب پنهان ساز، یعنی که چهره ات را بپوشان و جهانی را از اشتیاق و یران ساز.
2- از گل چهره ات، عرق بریز و پیرامون باغ را، چون شیشه های چشم ما، پر از گلاب کن.
3- حال که فصل بهار، چون عمر ما برای رفتن عجله می کند، ساقی برای به گردش در آوردن شراب گلگون شتاب کن.
4- چشمان مخمور و مست خود را با ناز باز کن و چشم نرگس خودنما را از حسادت فرو بند.
5- بنفشه را بو کن و زلف معشوق را بگیر، به رنگ خونین و سرخ لاله نگاه کن و قصد شراب نوشی کن.
6- از آنجا که شیوه و خلق و خوی تو عاشق کشی است، با دشمنان ما
شراب بنوش و با ما درشتی و کج خلقی کن.
7- چون حبابی، چشم بر قدح باده باز کن و اساس خانه دنیا را با حباب مقایسه کن.
8- حافظ از طریق دعا و نیاز، طالب وصال است، یارب، دعای عاشقان
خسته دل را بپذیر و اجابت کن.شرح غزل :
1- ای ساقی، صبح شده است پس قدحی پر از شراب کن و از آنجا که گردش روزگار متوقف نمی شود تو نیز عجله کن.
2- قبل از آنکه این عالم فانی، نابود شود مرا از جام شراب گلرنگ، مست و خراب کن.
3- شراب چون خورشیدی از مشرق ساغر طلوع کرد اگر ساز و سامان خوشی میجویی، خواب را رها کرده و برخیز.
4- آن روز که فلک از خاک پیکر ما، کوزه های بسیار سازد، مراقب باش
که کاسه سر ما را پر از شراب کنی.
5- ما اهل زهد و توبه و ادعای کرامت نیستیم، با ما با جام باده روشن معامله کن.
6- حافظ، کار درست، باده نوشی است پس برخیز و قصد انجام کار صوابشرح غزل :
1- از در به درون بیا و اقامتگاه شبانه ما را روشن ساز و هوای مجلس اهل معنی را از وجود خود، معطر ساز.
2- اگر فقیه تو را اندرز دهد که عشقبازی را فراموش کن، پیاله‌ای شراب به او بده و بگو دماغ خود را ترکن - تا از خشکی رهایی یابی.
3- دل و جان خود را به چشم و ابروی معشوق سپرده ام، بشتاب و بیا تا طاق ابرو و منظر چشمان او را ببینی.
4- ستاره شب فراق، روشنی نمی بخشد، به بام قصر بیا و چراغ رخسار چون ماه خود را برافروز.
5- به فرشته نگاهبان بهشت بگو که خاک این محفل را به ارمغان با خود به فردوس ببر و در آنجا چون عود در مجمر بسوزان
6- از این کلاه و خرقه صوفیانه سخت به تنگ آمده ام، با یک کرشمه و ناز صوفیانه، مرا وارسته ای پاکباز کن.
7- آنگاه که زیبارویان چمن، فرودستان و زیردستان زیبایی تو هستند، بر سمن ناز کن و به صنوبر جلوه بفروش و تفاخر کن.
8- ای ساقی، هرزه درایی نفس، درستان زیادی می سراید، تو کار خود را رها مکن و شراب به ساغر بریز.
9- شعاع و پرتو زیبایی تو، پرده دیده خرد و فهم شد، برخیز و سراپرده خورشید را با فروغ خود، روشن کن.
10- امید بستن به شهد وصال تو، در حد و شأن من نیست، کار ما را به لب لعل همچون شکر خود واگذار کن.
11- لب پیاله شراب را ببوس و آنگاه آن را به مستان بده و با این لطیفه و شیرین‌کاری خود، مصاحبان خود را سرخوش ساز.
12- پس از همراهی با خوشی و عشق زیبارویان، یکی هم این است که شعر حافظ را حفظ کنی.
شرح غزل :
1- ای فروغ دیده من، سخنی دارم پس آن را بشنو: آنگاه که ساغرت پر از باده است، آن را بنوشان و خود نیز بنوش.
2- در طریق عشق الهی، وسوسه دیو نفس بسیار است، پس هوشیار باش و با گوش دل و جان خود، به پیام هاتف غیبی گوش کن.
3- ساز و برگ عیش و زندگی نابود شد و ساز و برگ شادی نماند، ای چنگ ناله بلند کن و ای دف فریاد برآور.
4- تسبیح و خرقه زهد، به تو لذت مستی جام معرفت را نمی بخشد، پس در این کار، نیروی همت و اراده را از می فروش بطلب.
5- پیروان، براساس تجربه سخن می گویند، ای پسر جوانی که روزی پیر
شوی، این سخن را به تو گفتم پس به پندم گوش بده.
6- به دست عشق نمی تواند بر آدم عاقل و هوشمند، زنجیر بزند، اگر می خواهی که به گیسوی یار دست بزنی، باید عقل و خرد را فراموش کنی.
7- با دوستان یکرنگ، مضایقه در بخشیدن عمر و مال چندان روا نیست، اگر صد جان داری آنها را فدای بار اندرز پذیر خود کن.
8- ای ساقی که امیدوارم جامت هرگز از شراب روشن و پالوده خالی نباشد به نظر عنایتی نیز به من درد نوش بینداز.
9- وقتی که در میان قبای زرافشان خود، سرمست و خوشی و از کنار ما
می گذری، به شکرانه، یک بوسه نذر حافظ پشمینه پوش کن.شرح غزل :
1- ناز و کرشمه ای کن و بازار سحر و جادو را کساد کن، با غمزه و افسون
نگاه خود، رونق کار و شهرت و آوازه سامری را از میان ببر.
2- سر و دستار عالمیان را به باد بده یعنی اینکه طبق آئین دلبری و طنازی، گوشه کلاه خود را بشکن و خم کن.
3- به گیسوانت بگو که روش سرکشی را ترک کند و به ناز و کرشمه بگو که قلب سپاه ستمگری را بشکند.
4- با ناز بیرون بیا و گوی زیبایی را از همه بربا، و به این ترتیب حور بهشتی را به سزای خود برسان و بازار پری را بی رونق و کساد کن.
5- با آهوان چشم خود، شیر خورشید را شکار کن و با ابروان خمیده خود، كمان مشتری را بشکن و خرد کن.
6- آنگاه که گیسوان سنبل از نفس باد، عطرافشان می شود، قدر و قیمت او را با سر زلف معطر خود، بشکن.
7- ای حافظ، آنگاه که هزاردستان به فصيع سخن گفتن خود فخر می کند تو ارزش و اعتبار او را با سخن به زبان دری گفتن، بکاه.












شرح غزل :
1- معشوق بلند قامت و عشوه گر و فریبکار من، داستان پارسایی دیرینه و طولانی مرا کوتاه کرد.
2- ای دل دیدی که در آخرین مراحل پیری و تقوی و دانش من، دیده زیباپرست من با من چه کرد؟
3- از ویرانی بنای ایمان خود می هراسم زیرا که محراب ابروی تو، حضور قلب مرا در نماز، از من سلب می کند.
4- گفتم که با خرقه ریاکاری، نشان و علامت عشق را بپوشانم، اشکم خبرچین بود و راز مرا آشکار کرد.
5- یار من مست است و از هم پیالگان خود یادی نمی کند، یادش به خیر ساقی مهربانی که به عاشقان مسکین لطف میکرد.
6- یارب، آن باد بهاری کی خواهد وزید که ورزش ملایم آن باعث می شود
که بوی خوش کرم و بخشش او، چاره ساز من شود.
7- اکنون، از گریه ریاکارانه ام، خیالات بیهوده دارم و نمی دانم چه زمانی این گریه مجازی من، حقیقی و از سوز دل خواهد بود.
8- چون شمع، در حالی که خنده می‌کنم، اشک می‌ریزم تا ببینم که سوز و ساز من با دل سنگ تو چه خواهد کرد و چه تأثیری بر آن خواهد گذاشت.
9- زاهد آنگاه که از نماز تو کاری ساخته نیست، مستی شبانه و راز و نیاز عاشقانه من، برتر از نماز تو است.
10- ای باد صبا، حافظ از غصه نابود شد، پس احوالش را با آن شاه دوست پرور و دشمن سوز بیان کنشرح غزل :
1- چون غبار راهش شوم، دامن از من می فشاند و دور می شود، اگر هم بگویم دل از جفا بگردان روی از من می تابد.
2- چهره نگارین خود را چون گل به همه کس نشان می دهد و اگر بگویم چهره ات را پنهان ساز، از من می پوشاند.
3- به چشم خود گفتم آخر یک نظر، سیر او را ببین، گفت با این کار مگر می خواهی که از من، جوی خون روانه سازد؟
4- او به خون من تشنه است و من به لب او، تا ببینم که چه می شود آیا من، کام از او خواهم گرفت با او داد خود را از من می ستاند
5- و مرا می کشد؟ هاگر همچون فرهاد، با رنج و تلخی، جان بدهم، پروایی نیست زیرا که حکایتهای شیرینی از من برجای خواهد ماند.
6- اگر چون شمعی در برابرش بمیرم، باز بر اندوه من می خندد و اگر آزرده خاطر شوم هم او با آن خاطر نازک و لطیفش، از من خواهد رنجید.
7- دوستان، من برای دهان او جان داده ام اما ببینید که او به خاطر چیزی
اندک - دهان - مرا در دریغ و مضایقه می‌گذارد.
8- حافظ، صبور باش زیرا اگر درس اندوه به این صورت باشد، عشق در
هر گوشه ای، از ناکامی من داستانها خواهد گفت.
شرح غزل :
1- نکته ای دلپذیر می‌گویم، خال آن ماهرو را نگاه کن و عقل و جان مرا در زنجیر گیسوان بار، اسیر ببین.
2- بر دل خود ایراد گرفتم که اینقدر مردم گریز و سرگشته مباش، گفت به چشمان شیر شکار و کرشمه آن یار آهو رفتار بنگر.
3- حلقه گیسوی او، محل گردش باد بهاری است، ببین که جان صد صاحبدل در آنجا، بسته و اسیر یک تار موی اوست.
4- آفتاب پرستان از معشوق ما - که هزار مرتبه از آفتاب بهتر است - بی خبر هستند، ای سرزنشگر، بخاطر خدا از آنان جانبداری مکن و روی معشوق مرا ببین.
5- زلف راهزن دل او، بر گردن صبا بند بست او را اسیر خودش کرد، حیله و فریب هندوی زلف یار را با عاشقان سالک خود ببین.
6- این که من در جستجوی او، از خود رها شدم را هیچکس ندیده و نخواهد دید، اگر می خواهی همه جا را بنگر.
7- اگر حافظ در گوشه محراب می نالد، سزاوار است، ای اندرزگو، بخاطر
خدا، آن خم ابروی بار را ببین.
8- ای چرخ فلک، از آرزو برآوردن شاه منصور سرپیچی مکن، به تیزی شمشیرش بنگر و نیروی بازویش را ببین.شرح غزل :
1- شراب لعل فام بنوش و رخسار ماهرویان را ببین و برخلاف مذهب صوفیان ریاکار، به چهر زیبارویان بنگر.
2- در زیر خرقه وصله وصله خود، بندهای نیرنگ پنهان کرده اند، این به ظاهر دست از دنیا شستگانی که قصد تجاوز و دراز دستی به حقوق مردم را دارند. را دارند.
3- سرکشی فقیران کوی عشق و خوشه چینان خرمن معرفت را بنگر که به تمام محصول دنیا و آخرت، توجه و التفاتی ندارند.
4- این دلبران، به بهای نیم کرشمه، خواهان هزاران جان هستند که تسلیم آنان شود، نیاز صاحبدلان و ناز و کرشمه دلبران نازپرورده را بنگر.
5- حق معاشرت با ما را فراموش کرد و از نزد ما رفت، بنگر که وفای هم صحبتی باران و همدمان تا چه حد است.
6- تنها راه خلاصی و نجات من، اسیر عشق شدن است، ببین که ضمیر و درون عاقبت اندیشان و پایان بینان چگونه است.
7- مصاحبت با دوست، غبار کدورت و تیرگی را از دل حافظ پاک کرده ببین که صفای نیت پاکان و صادقان در دین تا چه اندازه است.شرح غزل :
1- بر جماعت وارستگان، نگاهی بهتر از این بینداز و از در میخانه با
توجهی بیشتر گذر کن
2- آنچه که لب تو در حق من لطف و مهربانی می کند بسیار نیکو است اما قدری بهتر از این انتظار دارم.
3- به آن کسی که اندیشه اش، مشکلات کار جهان را حل می کند بگو که در این کار ما، عنایتی بهتر از این داشته باشد.
4- نصيحتگوی من گفت که عشق، جز غم، چه لطفی دارد؟ ای سرور عاقل، دور شو، چه هنر و لطفی بهتر از این مییابی؟
5- اگر به آن فرزند گرامی دل نبندم چه کنم؟ زیرا که مادر روزگار ، پسری
بهتر از این نزاده است.
6- آنگاه که من می گویم شراب بنوش و لب ساقی ببوس، از من سخن
بپذیر زیرا که کسی بهتر ازین سخنی نخواهد گفت.
7- قلم حافظ، گیاهی با میوه شیرین است و تو در باغ جان، میوه و ثمری بهتر از این هرگز نخواهی دید.شرح غزل :
1- سوگند به جان پیر میخانه معرفت و حق مصاحبت او، که در سر من جز
آرزوی چاکری او، آرزوی دیگری نیست.
2- اگر چه بهشت جای گناهکاران نیست، اما باده بیاور زیرا که من در عين گناهکاری، به دعا و همت او، پشتگرم هستم.
3- چراغ صاعقه آن ابر همیشه روشن باشد که به خرمن هستی من، آتش عشق او را زد.
4- اگر در آستانه میخانه، سری افتاده بینی، آن را با پا به گوشه ای مینداز و پایمال مکن زیرا که نیت و قصد او بر تو معلوم نیست.
5- بیا که دیشب در حال مستی من، جبرائیل این مژده را آورد که بخشش و رحمت حق، برای همگان است.
6- اگر چه دل ما به پارسایی و توبه تمایلی ندارد اما به خاطر نام خواجه و
شکوه دولت او، تلاش خود را خواهیم کرد.
7- به دیده تحقیر به من مست نگاه مکن زیرا که گناه و تقوی و پرهیزکاری بی خواست و اراده پروردگار انجام نمی شود.
8- خرقه پشمینه حافظ همیشه در گرو وجه شراب است، مگر وی را از خاک میکده آفریده اند که چنین سرشتی دارد؟

شرح غزل :
1- برای تماشای هلال ماه بیرون آمدی، از هلال ابروان من شرم کن و از من دور شو.
2- عمری است که دل تو از اسیران گیسوان ماست پس از نگهداری جانب باران خود، غافل مشو
3- به گیسوان سیاه یار، به سبب بوی خوش خرد خود فخر مفروش زیرا که آنجا هزار نانه مشکین به نیم جو نمی ارزد.
4- آنگاه در این کشتزار دیرپای دنیا، بذر مهر و وفا آشکار می شود که فصل درو و رحلت فرا رسد.
5- ساقی شراب بیاور تاراز از اسرار ستارگان دیرینه سیر و هلال ماه نو را با تو در میان گذارم.
6- سر هر ماه، شکل هلال نشانی از تاج سیامک و ترک کلاه زوطهماسب است.
7- حافظ، آستانه پیر میخانه معرفت، مکان امنی برای وفا و محبت است،
پس درس داستان عشق را برای او بخوان و سخن او را بشنو.شرح غزل :
1- کشتزار سبز آسمان را دیدم و داس هلال ماه نو، از کاشته خودم و رسیدن فصل درو یادم آمد.
2- گفتم ای بخت من، خوابیدی و خورشید بر آمد، گفت با همه این احوال، از لطف پیشین خداوند غافل مشو
3- اگر همچون عیسی، پاکدل و جدا از تعلقات دنیوی به آسمان روی، از
فروغ تو به خورشید، صدها پر تو خواهد رسید.
4- بر اختر اقبال خویش اعتماد مکن زیرا او شبانگاه راهزنی می کند و این دزد چابک‌دست، تاج کاووس و کمربند شاهی کیخسرو را دزدیده است.
5- اگر چه گوشواره طلا و لعل، گوش را سنگین می کند اما بدان که دوران
خوبی و خوشی می گذرد، پس نصیحت مرا بشنو.
6- چشم ناپاک حسود از تو دور باد زیرا که در عرصه شطرنج زیبایی، پیادهای جلو آورد که از ماه و خورشید، پیشی گرفت.
7- به آسمان بگو که این همه بزرگی نفروشد زیرا که از دیدگاه عشق، خرمن ماه به یک جو می ارزد و خوشه پروین تنها به دو جو. 
8- آتش زهد و ریاکاری، خرمن دین را نابود خواهد کرد، پس ای حافظ این خرقه پشمینه زهد ریایی خود را بینداز و برو.شرح غزل : 
1- ای کسی که خورشید، آینه دار جمال تو است و مشک سیاه، مجمره می گرداند تا چشم بد از خال تو دور باشد.
2- فضای خانه چشم خود را با اشک شستم اما چه سود زیرا که این گوشه، لایق سپاه خیال و تصور تو نیست.
3- پروردگارا ای پادشاه زیبایی، در اوج ناز و نعمتی، مباد که تا روز قیامت، زوال این آفتاب را ببینم.
4- خوشتر از نقش تو، چهره ای و نقشی نیافرید، آن کسی که خط ابروی سیاه تو را رسم کرد.
5- ای دل بیچاره ام، در چین و شکن گیسوان یار چه حالی داری، زیرا که باد صبا، شرح حال تو را بسیار پریشان توصیف کرد
6- ای کسی که چهره فرخنده و خوش یمن تو چون نوبهار ماست، بوی گل بهاری برخاست پس از در آشتی و صلح وارد شو.
7- برای آنکه آسمان از نوکران حلقه به گوش و مطبع ما شود، عشوه و
نازی از ابروی نازک چون هلال تو کجاست؟
8- برای آنکه تهنیت گویان به نزد بخت خود بروم، مژده و نوید از رسیدن عیدی وصال تو کجاست؟
9- نقطه سیاه چشمان تو - مردمک چشم - که مرکز گردش نور است، گویی پر توی در باغ بینایی از انعکاس خال تو است.
10- در پیش شاه از کدامین ستمی که به من رفته، شکایت کنم: شرح نیازمندی خود را بگویم یا ملال خاطر تو را؟
11- ای حافظ، در کمند عشق، سر گردنکشان بسیاری اسیر است پس خیال نادرست مکن زیرا که اینجا، جولانگاه تو نیست.



















شرح غزل :
1- ای کسی که خونبهای نانه چین برابر با خاک راه تو است و خورشید، در
سایه گوشه کلاه تو و تاج تو پرورده شده است.
2- ای آنکه جانم فدای روش چشم سیاه تو باد، نرگس تفاخر را از حد برده است، پس بیرون خرام.
3- خونم را بریز زیرا که هیچ فرشته، با این زیبایی که تو داری، راضی نمی شود که گناهی بر تو بنویسد.
4- سبب آرامش و خواب خلق عالم تو هستی به همین سبب گوشه دیده و کنج دل من مسند و تکیه گاه تو است.
5- هر شب از حسرت دوری از فروغ چهره همچون ماه تو، با هر ستاره ای در آسمان به گفتگو می پردازم و سر و کار دارم.
6- دوستان همدم، همگی از هم جدا شدند و اینک ما ملازم آستانه سعادت و اقبال تو هستیم.
7- حافظ از عنایت و توجه الهی ناامید مشو زیرا که عاقبت دود آه آتشین تو به خرمن غم آتش زده و آن را نابود خواهد کرد.













شرح غزل :
1- ای کسی که قبای پادشاهی بر قامت تو برازنده و گوهر والای تو زینت بخش تاج و انگشتری سلطنت است.
2- کلاه پادشاهی چهره ماهروی تو، هر لحظه به آفتاب پیروزی، طلوعی تازه می بخشد.
3- هر کجا چتر همایون تو که به فلک از نخر سر می ساید، سایه گسترد، جلوه گاه مرغ بخت خواهد شد.
4- از رسوم دین و فلسفه، با وجود اختلافهای بسیار، هیچ نکته ای از دل دانای تو، فراموش نشد.
5- از منقار سخندانی طوطی خوش لهجه یعنی قلم شکرافشان نو، آب زندگانی می چکد.
6- اگر چه خورشید آسمان، چشم و چراغ جهان است اما خاک پای تو است که به چشمان او فروغ و روشنایی می بخشد.
7- آنچه که اسکندر در جستجوی آن بود و زمانه به او نداد، جرعه ای از شراب صاف و زلال ساغر جان بخش تو بود.
8- نیاز به بیان حاجت در حضور تو نیست زیرا با وجود پر تو رأی روشن
تو، راز هیچ کس پنهان نمی ماند.
9- ای پادشاه، حافظ در هنگام پیری، رفتار جوانان را می کند به امید عفو جانبخش و محو کنند؛ گناه تو.شرح غزل :
1- گیسوی مشک بوی تو، بنفشه را در خشم می اندازد و خنده شادی بخش تو، غنچه را شرمنده می کند.
2- ای گل خوشبوی من، مرا که بلبل خوشخوان تو هستم در آتش جفا مسوزان زیرا که از سر راستی و صداقت، تمام شب را به دعاگویی تو مشغول است.
3- من که از نازک‌دلی از نفس فرشتگان هم آزرده می شدم اینک بخاطر تو قیل و قال و خرده گیری جهانی را تحمل میکنم.
4- شکوه و عظمت عشق را ببین که چگونه علیرغم فقر خود، با فخر، گوشه تاج سلطنت را می شکند و لبه کلاه سلطانی را خم می کند.
5- اگر چه خرقه زهد و جام شراب، در حد و اندازه هم نیستند اما من برای
رضایت تو به هر دو متوسل می شوم.
6- آن لحظه ای شور و حال شراب عشق تو از سرم بیرون می رود که این سر پر هوس ما، خاک در سرای تو شده باشد.
7- گوشه والای چشم من، تکیه گاه خیال و تصور تو است و اینک مکانی برای دعا شده است، ای سرور من جای تو هرگز از وجودت خالی مباد.
8- چهره تو چمن زیبایی است به خصوص که در بهار زیبایی، حافظ خوش
کلام، بلبل نغمه خوان تر شده است.شرح غزل :
1- من از دست معشوق کمان ابروی خود، چشمی خونریز دارم، جهان فتنه ها و عذابهای بسیاری از آن چشم و ابرو خواهد دید.
2- من بنده چشم آن زیبارو هستم که در خواب شیرین مستی، چهره اش چون باغی رنگین است و ابروانش چون سایبانی سیاه.
3- تنم از این غصه چون هلال، لاغر و باریک شد که با وجود خط ابروی او، ماه چطور جرأت کرده است که از طاق آسمان، ابرو نشان دهد؟
4- نگاهبانان بی خبرند و از آن چشم و پیشانی هر لحظه هزاران پیام به ما می رسد و ابرو در این میانه پرده دار است.
5- پیشانی او برای جان گوشه گیران خلوت نشین، گلزاری نیکوست که بر کنار سمن زار او ابرو همچنان با ناز در حرکت است.
6- با وجود چنین زیبایی، دیگر کسی نمی گوید که حور دارای چشمانی این چنین سیاه است یا پری دارای ابروانی آنچنانی است.
7- تو بیرحم با روی پوش گیسو، چهره ات را پنهان نمیکنی و می ترسم که
خم آن ابروی دلربای تو، محراب و قبله مرا تغییر دهد.
8- اگر چه حافظ، مرغی دانا بود اما چشمان آن کمان ابرو، با تیر غمزه به
هواخواهی، وی را شکار کرد.شرح غزل :
1- سبزه رخسار یار که ماه بر اثر آن، تیره گون شد، حلقه زیبایی است اما راهی برای خارج شدن از آن وجود ندارد.
2- ابروی دوست، گوشه محراب رسیدن به اقبال و دولت است پس روی در خاک آنجا بمال و از او نیازت را بخواه.
3- ای جرعه معرفت نوش در محفل سليمان، سینه ات را از هوس پاک کن زیرا که ضمیر مرشد چون جام جهان بین، آینه ای بسیار شگفت انگیز است. 4- رفتار اهل صومعه مرا، شراب نوش کرد این دود سیاه درون تاریک آنها را ببین که نامه اعمال من بواسطه آن، سیاه شد
5- به سلطان غم بگو هر چه در حق ما می خواهی انجام دهی، بکن زیرا که من به باده فروشان از ستم او پناه برده ام.
6- ساقی، چراغ شراب را در راه خورشید بگذار و بگو مشعل صبح را از آن روشن سازد.
7- بر نامه اعمال روزانه ما آبی بیفشان تا شاید بتوان نقش و حروف گناه را از آن پاک کرد.
8- حافظ که ساز رامشگری عاشقان را کوک کرد، هرگز عرصه این بزمگاه از وجود او خالی نباشد.
9- آیا روزی می رسد که پادشاه از گدای شهر - که در خیال خود، آرزوهای زیادی دارد - یادی کند؟شرح غزل :
1- درخت گل خوشدلی می روید، ساقی گلچهره کجاست؟ باد بهاری می وزد، شراب خوش طعم کجاست؟
2- هر گل تازه ای شکفته ای، گلرخی را به یاد می آورد و زنده می کند، گوشی که سخن بشنود و چشمی که عبرت بگیرد کجاست؟
3- در مجلس بزم شادمانی، بوی خوش مراد و آرزو به مشام نمی رسد، ای نفس خوش دم نانه زلف یار کجاست؟
4- ای باد صبا، نمی توانم فخرفروشی به سبب زیبایی گل را تحمل کنم، دستم به خون دلم آغشته شد، بخاطر خدا بگو که معشوقم کجاست؟
5- اگر خورشید تابان ادعا کند که نشان از چهره تو دارد، مدعی زبان دراز
و گستاخی است شمشیر آبدار کجاست؟
6- گفت مگر آرزویت، بوسیدن لب لعل من نیست، گفتم در این هوس و
آرزو مردم اما توانایی و قدرت اختیارم کجاست؟
7- اگر چه حافظ، در سخنوری، گنجور گنج دانش و معرفت است اما از اندوه زمانه فرومایه، ذوق سخن گفتن کجاست؟شرح غزل :
1- ای قاصد عاشقان راستین، از یار به ما خبری بگو و از حال و احوال گل به ما بلبلان هزاردستان نغمه ساز، سخنی بگو.
2- ما محرمان خلوت انس و آشنایی هستیم پس غصه مخور و با ما که محرم سخن و آشنا هستیم سخن آشنای عشق بگو.
3- آنگاه که سر گیسوان خوشبوی خود را آشفته می ساخت، به خاطر خدا بگو که درباره ما چه فکری می کرد؟
4- به آن کسی که گفت خاک راه دوست، توتیای چشم است بگو که بیاید و آشکارا در برابر دیده ما، این سخن را بازگوید.
5- به آن کسی که ما را از رفتن به میخانه باز می دارد بگو که اگر می تواند این قصه و ماجرا را در حضور پیر و مراد من بگوید.
6- اگر بار دیگر از استان آن دولت گذر کردی بعد از ادای خدمت و احترام و عرض دعا بگو:
7- هر چند که ما گناهکار و بدیم تو ما را به واسطه گناهان مؤاخذه مكن، ای قاصد، ماجرای گناه گدا را آنگونه که به شاهان می گویند به بار بگو.
8- بر من فقیر و بینوا، نامه آن بزرگوار را بخوان و با این گدا، از آن پادشاه سخن بگو.
9- ای باد صبا، هنگامی که جانهای بسیاری را از دام گیسوی خود بر خاک
می فشاند، بگو که به دل غریب ما چه گذشت؟
10- داستان صاحبان معرفت و عارفن، جان پرور است، برو و نکته ای مپرس و بازگرد و سخنی بگو.
11- حافظ اگر تو را به محفل او راه می دهند به خاطر خدا باده بنوش و ریا و دورویی را فراموش کن.
شرح غزل : 
1- چه خوش است نسیم عنبرین بری دلپذیری که هنگام صبح به دوستداری تو وزیدن گرفت.
2- ای پرنده فرخنده دیدار، راهنمای من شود زیرا که چشمانم از اشتیاق رسیدن به خاک آن آستان، سراسر آب شد.
3- به یاد پیکر لاغرم که در خون دل غرق شده است، در کرانه آسمان به هلال ماه بنگرید
4- مایه شرمساری بسیار است که من بدون تو هنوز نفس میکشم و زنده ام، مگر اینکه تو مرا ببخشی وگرنه عذر این گناه من چیست؟
5- سپیده دم آنگاه که صبا پرده تاریک شب را پاره کرد از دوستان تر، طریقت عشق را آموخت.
6- روزی که از جهان بروم به عشق روی تو، از خاک تربتم بجای گیاه، گل سرخ خواهد روئید.
7- زود از من به خاطر لطیف و نازک خود، افسردگی و ملال راه مده زیرا که حافظ تازه بسم الله گفته و دیدارت را آغاز کرده است.
-
-شرح غزل :
1- از لعل دلپذیر بار، خوشدلی من همیشگی است و خدا را شکر کارم
موافق آرزو است.
2- ای بخت سر فراز من، او را تنگ در آغوش گیر و گاه از جام زرین بنوش و گاه کام دل بگیر.
3- پیران نادان و شیخان راه گم کرده، ما را به رندی و بی پروایی مشهور کردند.
4- از دراز دستی زاهدان توبه کرده و از کردار عابد نمایان از خدا طلب آمرزش کردیم.
5- محبوب من، از اندوه فراق تو چه بگویم، دید؛ من با صد اشک و جانم با صد آه قرین است.
6- این اندوهی که از قامت تو سرو از چهره تابانت ماه دیده است، نصیب
کافر هم نشود.
7- شوق و اشتیاق لب تو، درس شب و دعای سحرگاهان را از خاطر حافظ برد.شرح غزل :
1- اگر در محله آن یار ماهروی من شمشیر هم ببارد، تسلیم هستیم و
فرمان از آن خداست.
2- راه و رسم پرهیزکاری را ما نیز می دانیم اما با بخت گمراه خود چه چاره سازیم.
3- ما شیخ ریایی و واعظ مردم فریب را کمتر می شناسیم، یا جام شراب به ما بده و یا سخن از آنها مگو و قصه را کوتاه کن.
4- من در فصل بهار، رند و عاشق باشم و آنگاه توبه کنم، هرگز، هیچ وقت.
5- محبت تو بر ما پرتوی نیفکند، ای زیبای آئینه رو، آه و افسوس از دل
سنگ تو.
6- صبر، تلخ است و عمر زودگذر و فانی، کاش می دانستم تا کی او را ملاقات نمی کنم.
7- حافظ اگر طالب وصلی، برای چه ناله سر می دهی؟ گاه و بیگاه باید خون دل بخوری.شرح غزل :
1- رسیدن به وصال او بهتر از عمر جاودانی است، خدایا به من آن چیزی را بده که بهتر است.
2- مرا با شمشير جفای خود مجروح کرد و با کسی نگفتم، زیرا که راز دوست بهتر است از دشمن پنهان بماند.
3- به جان او قسم که با داغ بندگی بر این آستان مردن، از پادشاهی جهان نیز برایم بهتر است.
4- بخاطر خدا از طبیب عشق من بپرسید که آخر این ناتوان و بیماری کی بهتر خواهد شد؟
5- آن گلی که محبوب سرو قامت ما آن را زیر پا نهاد، خاکش بر خون ارغوان نیز برتری دارد.
6- ای زاهد ریایی مرا به بهشت دعوت مکن زیرا که این سیب زنخ یار، از بوستان بهشت بهتر است.
7- ای دل، همیشه در کوی او به گدایی مشغول باش چه، سعادت جاودانی بهتر است.
8- ای جوان، از شنیدن پند پیران سر مپیچ زیرا اندیشه پیران از اقبال نورس و تازه نیز بهتر است.
9- یار شبی می گفت که از مروارید گوش من، بهتر، چشم کسی در جهان ندیده است.
10- اگر چه زاینده رود در حکم آب زندگانی است اما با این همه شیراز ما از اصفهان بهتر است
11- اگر چه سخن که از لب دوست شنیده شود، شیرین است، اما سخن حافظ از آن بهتر و شیرین تر است.









































شرح غزل :
1- ناگهان حجاب از صورت انداخته ای و مست از خانه بیرون شتافته ای، اینها چه معنی دارد؟
2- زلف بازیچه دست صبا و گوشت به فرمان رقیب است، مقصود تو چیست که با همه سازش کرده ای؟
3- تو سلطان زیبارویان و محبوب گدایان کوی عشقی، اما ارزش چنین مقامی را نشناختی، مقصود چه بود؟
4- مگر چنین نیست که ابتدا، خودت، سر گیسوانت را به دستم دادی، مقصود تو چیست که باز مرا زبون و خوار کردی؟
5- سخن گفتن تو، رمز داشتن دهان را آشکار کرد و کمربندت نیز رمز وجود کمرت را، و از میان همه، بر ما شمشیر کشیده ای، این چه معنی دارد؟
6- هر کس از مهره محبت تو به نقشی مشغول است، اما تو سرانجام با همه بازی غلط کرده ای، منظورت چیست؟
7- ای حافظ، اکنون که بار در خانه دل تنگ تو فرود آمده، چه معنی دارد که آن را از اندیشه بیگانه، تھی نکرده ای؟شرح غزل :
1- در خانه پیر می فروش جارو و آب پاشی شده بود، مرشدی در کنار آن نشسته و پیر و جوان را دعوت می کرد.
2- همه باده نوشان به چا کړی او، آماده شدند گرچه از ترک کلاهشان بر ابر چتر زده بودند.
3- در این بزم، فروغ جام و قدح، نور ماه را می پوشاند و چهر؛ پر فروغ شاهدان زیبا، راهزن آفتاب بود.
4- عروس بخت نیک در آن سرای آراسته، با هزاران ناز و عشوه در حالی که گیسوان خود را پیچ داده و بر چهره چون برگ گلش، گلاب نشسته بود، قرار داشت.
5- فرشته رحمت، جامی از شراب شادی بخش در دست گرفته و از جرعه ای شراب بر چهره حور و پری، گلاب پاشیده است.
6- از غوغا و جنجال زیبارویان شیرین رفتار، شاخ نباتها خرد شده گلهای یاسمن ریخته و رباب به گوشه ای افتاده است. 
7- به او سلام کردم و او با چهره ای خندان به من گفت: ای خمار آلوده تهی دست و می زده،
8- چه کسی این کار را که تو بر اثر ضعف همت و اندیشه کردهای انجام می دهد و از گنج دنیا گذشته بر ویرانه خرابات و خانه خراب عشق روی می آورد؟
9- می ترسم که بخت و اقبال دولت بیدار نصیبت نشود زیرا که تو در آغوش بخت و خواب آلوده ات، خفتهای.
10- حافظ به میخانۂ معرفت بیا تا هزاران صف آراسته از دعاهای اجابت شده را به تو نشان دهم.
11- آسمان با آن همه عظمت خود میرآخور شاه نصرت الدین است، بیا و ببین که فرشته به التماس، حاجت می خواهد.
12- خرد و عقل که از عالم غیب، به او الهام می شود، برای یافتن شرف و بزرگی، از فراز آسمان، بر درگاه او بوسه می زند.شرح غزل :
1- ای کسی که با گیسوان بلند خود آمده ای، مجال و فرصت تو همیشگی باد که برای نوازش سرگشته ای آمده ای.
2- حال که به پرسیدن احوال و دلجویی نیازمندان آمده ای، ساعتی ناز مکن و عادت معمول خود را تغییر بده.
3- چه هنگام صلح و آشتی و چه هنگام جنگ و ستیز، در برابر قامت تو می میرم زیرا که در هر حال قامتت برازنده جامه ناز است.
4- آب طراوت لبانت را با آتش سرخی آن با هم گرد آورده ای، چشم ناپاک از تو دور باد که در شعبده بازی، مهارت داری.
5- بر دل مهربان تر آفرین باد که برای پاداش، بر سر کشته شمشیر ناز و غمزه خود، به نماز خواندن آمده ای.
6- زهد من با وجود عشق تو چگونه برابری تواند کرد، چرا که تو مست و
شوریده به خلوتسرای راز و نیاز من آمده ای.
7- گفت که ای حافظ، اکنون دیگر خرقه تو، به شراب آغشته شده است، گویی از مذهب صوفیان، برگشته ای.






شرح غزل :
1- دیشب به در میخانه، خواب آلوده رفتم در حالی که خرقه ام نا پاک بود و سجاده ام آغشته به شراب.
2- خادم می فروش، سرزنش کنان آمد و گفت: ای سالک غافل، بیدار و آگاه شو.
3- نخست خود را تطهیر کن و آنگاه آرام به میخانه عشق بیا تا به واسطه حضور تو، این صومعه فنا شده، آلوده نگردد.
4- در آرزوی وصال شیرین دهنان تا کی می خواهی گوهر روان خود را با شراب سرخفام آلوده سازی؟
5- مرحله پیری را با پاکی و طهارت طی کن و کسوت پیری خود را چون خلعت جوانی، آلوده هوسها مكن.
6- طاهر و روشن ضمیر شو و از چاه ظلمانی طبیعت مادی بیرون بیا زیرا
که آب گل آلوده، صفا و روشنی ندارد.
7- گفتم ای جان اهل جهان، اگر دفتر گل در فصل بهار به شراب پالوده و صاف، آغشته شود، ایرادی ندارد.
8- آنان که به راه عشق آگاهند در دریای ژرف غرقه شدند ولی به آب آلوده نشدند.
9- گفت ای حافظ نزد یاران خود، به جلوه گری در باب سخن دانی و معمادانی فخر مفروش، آه از این لطف و محبت که آمیخته با خشم و ملامت است.شرح غزل :
1- از کنار من مرو زیرا که فروغ چشمانم هستی و آرامبخش جان و همدم
قلب سرگشته منی
2- عاشقان دست از دامان تو نخواهند کشید زیرا که تو جامه شکیب آنها
را پاره کرده ای.
3- مراقب باش که از چشم حسود بخت خود، آسیبی نبینی زیرا که تو در
دلبری و زیبایی، به نهایت کمال رسیده ای.
4- ای قاضی شرع، مرا از عشق ورزی به بار منع مکن هر چند من عذر تو را می پذیرم، چون تو هرگز او را ندیده ای.
5- حافظ مگر تو از حد خود تجاوز کرده ای که دوست تو را ملامت و
سرزنش می کند؟شرح غزل :
1- یار در حالی که کتان نازک زربفت پوشیده بود، با ناز از کنارم گذشت و گویی صد ماه از رشک زیبایی او گریبان جامه ابریشمین خود را چاک زده بودند.
2- از حرارت و گرمی آتش شراب، پیرامون چهره اش، قطرات عرق چون شبنم که بر برگ گل چکیده باشد، آشکار بود.
3- کلامش فصيع و شیرین، قامتش بلند و رعنا، رخسارش لطیف و زیبای چشمش زیبا و گشاده
4- لبان یاقوت رنگش روح پرور است و زاده چشمه للانت، قامت چون شمشاد و خرامان او، در ناز پرورده شده است.
5- لبان لعل فام و دلپذیر او را ببین و خنده شورانگیزش را، آن راه رفتن پسندیده اش را ببین و آن گام نهادن آرام و آهسته اش را.
6- آن محبوب زیبای سیاه چشم از دام عشق ما، خود را رها کرد، یاران بگوئید برای این دل سرکش خود چه تدبیری بیندیشم؟
7- بهوش باش و تا می توانی صاحبنظران را آزرده خاطر مساز و میازار، زیرا که دنیا، وفا ندارد، ای فروغ دیدگانم.
8- ای یار یگانه و گزیده من، تا کی خشم و عتاب را از چشمان فریبای تو تحمل کنم؟ روزی هم با ناز، با ما رفتار کن.
9- اگر خاطر بزرگوار تو از حافظ رنجیده شد، بازگرد زیرا که از آنچه گفته ایم و شنیده ایم، توبه کرده ایم.
10- اگر آن میوه به کمال رسیده محبت روزی به دستم افتد، در حق خدمت خواجه، شکر بسیار می کنم.
شرح غزل :
1- از خون دل برای دوست، نامه ای نوشتم که سختی روزگار را در هجران تو همانا چون روز قیامت دیدم.
2- من از جدایی او، صد نشان در چشم دارم، آیا این اشکهای چشمان من
علامت این هجران نیست؟
3- هر چقدر که آزمایش کردم نفعی به من نرسید، هر آنکسی که آزموده ها را بیازماید، پشیمانی به او خواهد رسید.
4- از طبیبی، جویای حال دوست شدم گفت: در دوری او رنج و عذاب است و در نزدیکی او، سلامت و ایمنی.
5- با خود گفتم اگر در اطراف دوست باشم و بگردم سرزنش خواهم شد. بخدا سوگند که ما عشقی بدون سرزنش ندیدیم.
6- آنگاه که حافظ به بهای جان شیرین خود، خواهان جامی شراب شد
منظورش این بود که ساغری از کرامت عشق را بچشد.شرح غزل :
1- شمع بر گرد چراغ روشن چهره تو چون پروانه ای می گشت، من چنان به تو پرداخته ام که به حال خودم توجه و التفاتی ندارم.
2- عقل که دستور می داد دیوانگان عشق را به زنجیر کشند، از بوی سنبل گیسوان تو، خود دیوانه شد.
3- اگر در آرزوی گیسوان تو، جان او به باد رفت اهمیتی ندارد، هزاران جان عزیز فدای معشوق باد.
4- دیشب من گریزان از مردم، وقتی محبوب خویش را در کنار بیگانه ای دیدم، از حسادت، از پا افتادم.
5- چه تدبیر ها و نیرنگ‌هایی که بکار بردیم و فایده نداشت، افسون و حیله
ما در نزد او، افسانه و بی اثر شد.
6- بر چهره سرخ چون آتش او، بجای سپند، چه کسی دانه ای بهتر و زیباتر
از خال سیاهش دید؟
7- وقتی که از شمع روی تو، اجازه صادر شد، به مژد؛ این خبر، شمع در یک نفس، جان خود را به صبا تسلیم کرد.
8- من در ایام دولت لب دوست، شرط کرده ام که جز سخن از پیمانه شراب، سخن دیگری بر زبان نیاورم.
9- از خانقاه و مدرسه سخن مگوی زیرا که بار دیگر در سر حافظ، آرزو و هوای میخانه افتاده است.شرح غزل :
1- سحرگاهان در حالی که از شراب شب گذشته، نیم مست بودم، جام شراب را با آواز چنگ چغانه گرفتم. 
2- به عقل راه توشه شراب دادم او را از کشور وجود خویش بیرون راندم.
3- معشوق می فروش من، کرشمه ای کرد که به سبب آن از نیرنگ روزگار در امان ماندم.
4- از ساقی کمان ابرو شنیدم که می گفت: ای نشانه تیر سرزنش و ملامت، 
5- اگر وجود خود را مانع و حایل ببینی، از آن کمر یار، چون کمربندی بر میان معشوق، بهره ای نخواهی برد.
6- برو و این دام را برای پرنده ای دیگر قرار بده زیرا که آشیانه سیمرغ
بسیار بلند است.
7- چه کسی از وصال جمال پادشاهی - خدا - نصیب می برد که همواره، بر خود عشق می ورزد؟
8- همنشین و رامشگر و ساقی، همه اوست و تصور آب و گل آدمی در این مسیر، تنها دستاویز است.
9- کشتی شراب را به ما بسپار تا در دریای بیکران غم به خوشی و سلامت رها شده و بیرون آئیم.
10- حافظ، هستی ما چون معمایی است که تحقیق در مورد آن حاصلی جز فریب و قصه پردازی ندارد.شرح غزل :
1- ساتی بیا زیرا که قدح لاله پر از شراب شد و فصل بهار آمد، لاف و گزاف صوفیانه و خرافه و سخن دروغ شنیدن تا کی؟
2- از غرور و ناز بپرهیز زیرا که زمانه چین قبای قیصر و گوشه کلاه کیقباد را دیده است.
3- هان، هوشیار شو زیرا که بلبل باغ، سرمست شده است تو نیز بیدار شو زیرا که خواب مرگ و نیستی در پی زندگی ماست.
4- با ناز و خوشی و آرام حرکت میکنی ای شاخه نورس بهاری، امید که از آشوب باد زمستانی، دچار پریشانی و آشفتگی نشوی.
5-  بر مهر و محبت روزگار و شیوه دلبری او اعتمادی نیست و وای بر کسی که خود را از حیله او، در امان دید.
6- فردای قیامت، شراب حوض کوثر و حوری سیاه چشم به ما تعلق خواهد داشت، امروز نیز سانی ماهر و و جام شراب از آن ماست.
7- باد صبا، ایام کودکی را به یاد می آورد، ای کودک خردسال، داروی جانبخشی بده تا اندوه را از دل بزداید.
8- شكوه و جلال و سلطنت گل را نگاه مکن زیرا که فراش باد، هر گلبرگ آن را زیر پا له خواهد کرد.
9-به باد حاتم طی، جامی به من بده که یک من شراب داشته باشد تا نامه
سیاه خسیسان را در هم بپیچم.
10- از آن شرابی که زیبایی و لطافت به گل ارغوان بخشید و به سبب لطافت طبعش، بر چهره اش عرق را آشکار کرد.
11- تکیه گاه و بساط را به باغ ببر زیرا که برای خدمت کردن همچون غلامان، سرو ایستاده و ني آماده خدمت است.
12- حافظ، سخن چون جادویت که آدمی را محسور می کند تا به مرز مصر و چین و اطراف روم و ری رسید.






































شرح غزل :
1- اگر با نغمه بلبل و قمری، شراب نوشی، دیگر چه هنگام می توانم تو را درمان کنم که گفته اند آخرین دارو، داغ کردن است.
2- از رنگ و بوی فصل بهار برای خود اندوخته ای جمع کن زیرا که راهزنان زمستانی از این پس فرا می رسند.
3- آنگاه که گل، نقاب از چهره برافکند و پرنده نغمه خوانی آغاز کرد، پیاله شراب را چرا پایین می گذاری؟ آگاه شو.
4- شکوه و جلال سلطنت و زیبایی کی پایدار مانده است؟ ببین که از تخت سلیمان تنها یادی مانده و تاج کیقباد تنها نامی
5- به گفته مطرب و ساقی و فتوای دف و نی، نگاهداری اندوخته برای میراث خواران، عین کافری است.
6- زمانه به تو چیزی نمی بخشد که آن را از تو باز پس نگیرد، از فرومایه
و سفله، جوانمردی که او هم چیزی نیست و ارزشی ندارد.
7- بر ایران بهشت که مسکن پرهیزکاران است نوشته اند که هر کس فریب دنیا را به جان خرید، وای بر عاقبت وی.
8- کرم و بخششی نمانده، سخن را به پایان ببرم، شراب کجاست؟ آن را برای شادی روح و روان حاتم طی، به من بده تا بنوشم.
9- بویی از معرفت الهی را نخواهد شنید پس ای حافظ بیا و پیاله شراب بگیر و بخشش کن، ضمانت آن بر عهده من.شرح غزل :
1- لب یار را می بوسم و شراب می نوشم، به آب زندگانی گویی دست یافته ام.
2- نه می توانم راز عشق او را با کسی در میان بگذارم و نه می توانم کسی را در کنار او ببینم.
3- جام، لبش را می بوسد و خون دل میخورد و گل سرخ، رویش را می بیند و از شرم عرق می کند.
4- جام شراب را به من بده و از جمشید یاد مکن، چه کسی میداند که جمشید چه کسی بود و با کیکاوس چه زمانی می زیست.
5- ای مطرب ماهرو، چنگ را با آهنگ بنواز و تارهایش را بخراش تا از ناله اش، به خروش در آیم.
6- گل از نهانگاه عدم، مسند و تکیه گاه خود را به باغ آورد، پس تو هم
فرش و بساط زهد و پارسایی را در هم بپیچ.
7- ای ساقی، خمار آلوده را چون چشمان مست یار، تنها مگذار و به یاد لب لعل او، شراب بده.
8- جان از آن پیکری که خون شراب در رگ و پی آن است، هرگز جدا نخواهد شد.
9- حافظ، لحظه ای خاموش باش و سخن خاموشان و محرومان را از زبان
نی بشنو.شرح غزل :
1- من خمار باده عشقم، ساقی شراب بده و جام را پر کن زیرا که بی باده، مجلس صفا و روشنایی ندارد.
2- توصیف چهره چون ماه او، در پنهانی میسر نیست، مطرب، آهنگی بنواز و ساقی، شرابی بده.
3- قامت من چون حلقه خمیدهای شد تا پس از این نگاهبان تو، ما را از این در، به دری دیگر روانه نسازد.
4- ما ملازم امیدواری و در انتظار دیدن رویت هستیم. در عشوه و فریبی که وصالت به ما می دهد ما با رؤیا و خواب همراهیم.
5- من از آن دو چشم مست تو خمارم، جام شراب نگاهت کجاست؟ من دور از لبان لعل تو، بیمارم آخر حداقل جوابی بده.
6۔ حافظ برای چه تو به خیال دیدار زیبارویان دل خوش کرده ای، آخر کدام تشنه از پرتو شراب سیراب می شود؟شرح غزل :
1- ای کسی که بر ماه رخسارت، از سبز؛ عذارت، نقاب انداختی، لطف
کردی و بر آفتاب چهره خود، سایبانی انداختی.
2- نمی دانم که آب و رنگ چهره تو با ما چه خواهد کرد، اکنون که به قصد فریب من، نقشی دلپذیر بر چهره چون آب روشن خود انداختی.
3- شادباش زیرا که گوی زیبای را از زیبارویان شهر خلخ ربودی، پس جام کیخسروانه بنوش زیرا که شاه ترکان - افراسیاب - را مغلوب کردی.
4- هرکس به گونه ای با شمع رخسار تو عشقبازی کرد، و در این میان تنها پروانه دل سوخته من است که در تشویش انداخته ای.
5- دل ویرانه ما را گنجینه عشق خود ساختی و به این کار، سایه بخت و اقبال را بر گوشه خرابه دلم انداختی.
6- باید از لطافت چهره تو پرهیز کرد زیرا شیردلان را از آن تشنه لب ساخته ای و پردلان و شجاعان را غرقه دریای عشق کردی.
7- راه خواب را بر شب زنده داران بستی و آنگاه از تصور خیال خود، بر شبگردان، سپاد خواب را نمایان ساخته و به آنان تهمت زدی که بر لشکر
خواب حمله کرده اند.
8- در جلوه گاه حسن، تنها یک لحظه، نقاب از چهره افکندی و حور و پری
را از شرم جمال خود، در حجاب پنهان ساختی.
9- از جام جهان بین شراب بنوش و ببین که بر تخت سلطنت جمشید نشسته و چهره معشوق را بدون نقاب و پرده ای خواهی دید.
10- حافظ گوشه نشین را از افسون چشمان مست و لب لعل می نوش خود به شرابخواری انداختی.
11- همچون پادشاه و صاحب ده، برای صید دل من، کندی از زنجیر گیسوانت در گردنم انداختی.
12- ای پادشاهی که شکوه داریوش را داری و تاج خورشید را از بزرگی خود بر خاک درگاهت انداختی،
13- نصرت الدین شاه یحیی، آن کسی است که دشمن سرزمین خود را با لبه شمشیر آتشین اش در آب فناء می اندازد.شرح غزل :
1- ای دل لحظه ای از عشق و مستی خالی و فارغ مشو و آنگاه به راه
معرفت حق برو که از هستی و نیستی خود رهایی یافتهای.
2- تا جان در تن می بینی به کار عشق او بپرداز، زیرا هر قبله ای که ببینی و بپرستی از خود پرستی بهتر است.
3- با وجود سستی و ناتوانی، چون نسیم آرام و خوش باش زیرا بیماری
در راه عشق، بهتر از تندرستی است.
4- در آیین طریقت، ناپختگی نشانه کافری است، آری، راه رسیدن به این
دولت، چالاکی و جلد بودن است.
5- تا زمانی که به دانش و خرد خود توجه داری، از معرفت دور هستی، تنها یک نکته به تو میگویم: خود را فراموش کن تا رهایی یابی.
6- در آستانه و درگاه معشوق به آسمان خرد و فضل خود فکر مکن وگرنه از اوج سرافرازی به خاک خواری خواهی افتاد.
7- اگر چه خار، آزار دهند؛ جان است اما گل، عذر خار را خواهد خواست، بله در قیاس با خوشی مسنی، تلخی شراب را پذیرفتن، دشوار نیست.
8- صوفی باده می نوشد و حافظ از شیشه شراب پرهیز می کند، ای کوتاه
آستینان پشمینه پوش، تا کی درازدستی کرده و از حد خود تجاوز می کنید؟شرح غزل :
1- با آن کسی که ادعای معرفت دارد از رموز عشق و مستی چیزی نگویید تا در درد خود پرستی خود، بی آنکه خبری از این رموز داشته باشد، بمیرد. 2- عاشق مشو وگرنه روزی کار و فرصت در دنیا پایان می پذیرد و تو هنوز در کارخانه آفرینش، نقشی که منظور آفرینش تو بوده را نخوانده ای.
3- دیشب، آن بت زیبای من چه کلام دلپذیری در بزم مغان به من گفت: تو
با کافران چه می کنی اگر که بت پرست نیستی؟
4- ای پادشاه کشور دل من، بخاطر خدا ببین که گیسوانت، ارج ما را پایمال کرد، تا کی چنین گیسوان سیاهی قصد ستم و جور دارد؟
5- تا زمانی که نرگس مست تو، اسرار مستی را برایمان بازگو می کند چگونه می توانیم در گوشه سرای امنی، پنهان بمانیم6
6- من همان روز که تو از تکبر و ناز در کنار مانمی نشستی، این فتنه هایی که حالا برخاسته را پیش بینی کرده بودم.
7- حافظ، عشق تو را به دست طوفان خواهد سپرد، تو پنداشتی که در این کشاکش، چون برق، رهایی یافتی.شرح غزل :
1- اگر آن باری که خط عذار چهره‌اش مشکین است برای ما نامه ای می نوشت، روزگار، طومار هستی ما را در هم نمی پیچید.
2- هر چند که نهال فراق، میوه وصال خواهد داد اما ای کاش دهقان جهان .
چنین بذری نمی کاشت
3- کسی که در این دنیا یاری چون حور و سرایی چون بهشت دارد، در
حقیقت به آمرزش نقد دست یافته است.
4- بر سکوی میخانه محبت نمی توان با نعمت و ناز تکیه زد، اگر اینجا بالش زربفت نیست ما به خشت پاره‌ای می سازیم.
5- یک شیشه شراب و یار شیرین لب و کنار کشتزار خودت را با باغ ارم و تکبر و نخوت شداد عوض نکن.
6- ای دل آگاه من تا کی می خواهی در غم دنیایی پست باشی؟ حیف است
که زیبارویی عاشق زشت چهره‌ای شود.
7- به ریا و تزویر آلوده بودن خرقه، موجب خرابی جهان می شود، سالک راه حق و اهل دل و پاک طینتی کجاست؟
8- چرا حافظ سر گیسوان تو را از دست رها کرد؟ سرنوشت چنین بود، اگر
رها نمی کرد چه می توانست بکند.شرح غزل :
1- ای کسی که سخن از بهشت، تنها حکایتی از کوی تر است و شرح
زیبایی حور، تنها روایتی از زیبایی روی تو است
2- نفس روح بخش عيسي، تنها نکته ای ظریف از لب لعل تو است و آب
حیات خضر، تنها کنایه ای از لبان شیرین توست.
3- هر پاره ای از دل من همراه داستانی از اندوه است و هر سطری از دفتر خصلتهای نیک تو، همراه نشانه ای از بخشایش حق است.
4- اگر بوی خوش تو، رعایت احترام گل را نمی کرد کی می توانست در محفل اهل دل، عطرافشانی کند.
5- ای باد صبا به خاطر بسپار که ما را حمایتی نکردی و ما در آرزوی
خاک در پار، سوختیم.
6- ای دل، دانش و عمر خود را به بیهوده هدر دادی، سرمایه فراوان
داشتی اما کفایت و کاردانی نشان ندادی.
7- بوی دل سوخته من تمام دنیا را فرا گرفت، آتش اندوه درونم نیز به همه جا سرایت خواهد کرد و همه را خواهد سوزاند.
8- ساقیا بیا و شراب بیاور زیرا اگر خیال روی او در آتش میسر می شود، از آتش دوزخ، شکوه نخواهم کرد.
9- میدانی مقصود حافظ از بیان این درد و اندوه چیست؟ این است که تو ناز و کرشمه ای کنی و شاه، توجه و عنایتی نشان دهد.شرح غزل :
1- سلمی با گیسوان آویخته در دو سوی صورتش، قلبم را اسیر کرد و روح من هر روز به من این ندا را می دهد که:
2- معشوق من به من عاشق رحم کن و علیرغم دشمنان، مرا به وصال خود برسان. برسان.
3- محبوب من، در غم عشق و آرزوی تو، به پروردگار بندگان توكل
کردیم.
4- ای کسی که عشق سلمی را منکر می شوی تو از اول باید آن روی زیبا
را دیده باشی …
5- تا همچون من، دل تو یکباره در دریای دوستی، غرق عشق شود.
6- ما با پایبوسی، غرامت خواهیم سپرد اگر تو گناه و تقصیری از ما دیدی.
7- غم این دل تو را به ناچار باید بخوری وگرنه آنچه تو را شایسته نباشد، خواهی دید. مدل حافظ بر چین زلف تو رفت در شب تاریکی که فقط خداوند
راهنماست.شرح غزل :
1- دیشب در خواب دیدم که ماهی طلوع کرد که از پر تو او، شب هجران من به پایان رسید.
2- خوابم چنین تعبير شد که بار سفر کرده، باز می گردد، ای کاش که هر چه زودتر از در، وارد شود.
3- یاد آن ساتی خوشبخت من به خیر باشد که همیشه با پیمانه و ساغر شراب از در، به درون می آمد.
4- چه خوب بود که او سرزمین خویش را در خواب میدید تا یاد هم صحبتی با ما، به سوی ما راهنمایی اش می کرد. 
5- اگر بخشش ازلی با زر و زور بدست می آمد که آب زندگانی خضر، نصیب اسکندر میشد.
6- آن روزگاران یاد باد که هر لحظه ای از بام و در، پیام یا نوشته ای از بار و دلدارم می رسید.
7- اگر ستمدیده‌ای، شبی به دادخواهی به نزد قاضی جهان - خدا - می رفت، بدخواه تو کی فرصت ستم کردن بدست می آورد؟
8- ناپختگان راه عشق نرفته ذوق و لذت محبت را از کجا بدانند، پس
دریا دلی یا آدم شجاع و یا برگزیده ای پیدا کن.
9- آن کسی که به تو شیوه ستمگری را آموخت و راهنمایی کرد، ای کاش پای خودش به سنگ می خورد.
10- اگر کس دیگری می توانست به شیوه حافظ، سخن بسراید، گفتار مورد قبول طبع شاه هنر پرور قرار می گرفت.




شرح غزل :
1- سحرگاهان با باد صبا، از اشتیاق و عشق خود حکایت می کردم، در جواب این ندا آمد که به لطف خداوند اعتماد کن.
2- دعای صبحگاهی و راز و نیاز شبانه کلید گنجینه مراد و مقصود است ،
پس بر این شیوه، مداومت کن تا به وصال معشوق برسی.
3- قلم آن قدرت بیان را ندارد که راز عشق را بازگوید، شرح اشتیاق از
حد اثبات فراتر است.
4- هان ای یوسف فرمانروای مصر که سلطنت تو را مغرور کرد، حال پدر را بپرس، آخر مهر و محبت فرزندی کجا رفت؟
5- به دنیای کهنسال فریبا هیچ رحمی در سرشت خود ندارد، از عشق به او چه می طلبی و برای چه همت خود را مصروف آن می کنی؟
6- حیف است که همای عالیقدری چون تو، این قدر حرص استخوان داشته باشد، افسوس از آن سایه همت که بر ناکسان و نااهلان انداختی.
7- اگر بازار دنیا، سود و نفعی داشته باشد برای درویش قانع و شادمان
است، خدایا مرا به صفت درویشی و خرسندی، توانگر و بی نیاز کن .
8- سیاه چشمان کشمیری و زیبارویان سمرقندی با غزل حافظ شیرازی
می رقصند و با ناز، فخر می فروشند.شرح غزل :
1- چه میشد اگر آن یار ماهر و با ما مهربان بود که اگر او چنین بود، حال ما اینگونه نبود.
2- اگر در هر سر مویم، هزار جان وجود داشت آنگاه می گفتم که نسیمی از گیسوی یار چه ارزشی دارد.
3- پروردگارا اگر برات شادمانی ما، نشان ایمنی از آسیب روزگار را داشت، چه چیزی از دستگاه آفرینش کم میشد؟
4- اگر روزگار مرا محترم و عزیز می داشت، تختگاه ارجمندی و عزت من، خاک آستانه بار بود.
5- ای کاش همچون قطره اشک، از پرده بیرون می آمد تا فرمانش را بر دو چشم خود می نهادم و حکمش را جاری می کردم.
6- اگر عشق همچون دایره ای، از هر سو راهمان را نمی بست، حافظ سرگشته مانند نقطه ای در حلقه محبت قرار نمی گرفت.شرح غزل :
1- سوگند به جان یار اگر به جان خویش دسترسی داشتم، آن را کمترین
هدیه ای می دانستم که نثار چاکران او می کردم.
2- اگر زندگانی گرانقیمت ابدی بود، می گفتم که غبار پای او، چه ارزشی
دارد.
3- اگر سرو، جون گل و سوسن ده زبان داشت، به چاکری و غلامی قامت یار، اعتراف می کرد.
4- حتی او را در خواب هم نمی بینم چه رسد به وصال او، حال که وصال دست نمی دهد و آن را نخواهیم دید، باری کاش هم در خواب ببینمش.
5- اگر دلم اسیر و پایبند گیسوی او نمی شد کی می خواست در این خاکدان
تیره دنیا، آرام و قرار یابد؟
6- از نظر زیبایی چهره چون خورشید آسمان در همه گیتی، بی نظیر و
بی همتاست افسوس که ذره‌ای مهربانی در دلش نیست.
7- کاش چون پرتو نوری از در وارد می شد که آنگاه حکم و فرمان وی بر چشمان ما جاری و نافذ بود.
8- اگر حافظ همدم و همنوای مرغان سحر خوان نبود، چه زمانی ناله اش آشکار می شد و رازش فاش میگشت؟شرح غزل :
1- اگر لحظه ای چون سرو، به گلزار بخرامی و بیایی، از رشک و حسد
روی زیبای تو، به هر گلی، نیش خاری خواهد خورد.
2- هر حلقه از گیسوی کافر کیش و عاشق کش تو، فتنه و آشوبی با خود
دارد و از افسون چشمان تو، در هر گوشه ای، رنجوری افتاده است.
3- ای چشم مست و خمار یار من، چون بخت من به خواب مرو زیرا از هر سو، آه سوزناک عاشق بیداری، در جستجویت است.
4- نقد جان من نثار خاک راه تو باد گرچه گوهر پاک جان من نزد تو ارزشی ندارد.
5- ای دل، همواره از گیسوی محبوبان لاف نزن زیرا اگر اندیشه ات تیره و تار شود، کی این گیسوان، گره کارت را می گشایند؟
6- سرم رفت و کار عشق لحظه ای به سامان نرسيد، دلم ملول و آزرده شد
ولی تو پروایی از اندوه این گرفتار نداشتی.
7- به بار گفتم که چون نقطه ای به مرکز دایره عشق بیا، با خنده گفت: ای حافظ، این دیگر چه فریب و نیرنگی است؟شرح غزل :
1- شهری پر از لطيف طبعان است و از هر سو زیبایی می آید، یاران،
اینک که دعوت عشق شنیده می شود. اگر می خواهید. کاری کنید.
2- چشم فلک، شادابتر از این جوانی نخواهد دید و زیبارویی بهتر از این به دست کسی نخواهد افتاد.
3- هرگز هیچکس جسمی ندیده که تنها از روح و جان ترکیب یافته باشند،
امید که از این ساکنان خاک غباری به دامن او ننشیند.
4- عاشقی همچون من دلشکسته را چرا از خود دور می سازی زیرا که
نهایت توقع من یک بوسه است یا یکبار در آغوش گرفتنت.
5- شراب پاک و خالص است آن را بگیر، حال و هوایی خوش است، شتاب کن زیرا که چه کسی امید دارد که سال دیگر به نوبهاری برسد؟
6- هم پیالگان در باغ، چون گل سرخ و لاله، هر کدام جامی به یاد روی یاری در دست گرفته اند.
7- چگونه این مشکل را حل کنم و این راز عشق را فاش سازم؟ درد عشق اما در دی جانکاه است و کاری بسیار سخت و دشوار.
8- هر تار موی حافظ در دست گیسوان یاری بی باک است، در چنین دیاری، به سختی می توان نشست و آرام و قرار داشت.شرح غزل :
1- تو که هر چه آرزو کرده ای، در دنیا به آن رسیده ای، چه غمی از حال ضعيفان ناتوان داری؟
2- جان دلم را از من بخواه و فورا آن را بگیر زیرا فرمان و حکم تو بر کشتن بیدلان آزاده نافذ و جاری است.
3- راز شدت ظرافت) گویی که کمر نداری و من در تعجبم که چگونه هر ساعت، در میان مجمع زیبارویان، میاندار و سرور هستی.
4- هیچ نقش و نگاری شایسته سفیدی چهره تو نیست زیرا تو از سبزه عذار خود بر برگ ارغوانی چهره ات، خط سیاهی داری. 
5- شراب بنوش که همواره بی تکلف و شاد و لطیف اندام هستی بخصوص در آن لحظه ای که سرت از نوشیدن شراب سنگین شده است.
6- پیش از این با دل ما با خشم و ستم رفتار مکن، آنچه می توانی در حق
ما بکن زیرا که شایستگی آن را داری.
7- اگر صدهزار تیر ستم و جفا در اختیار داری همه را به قصد ریختن خون
من، در کمان می‌گذاری.
8- جفای مدعیان و ستم حسودان را همواره تحمل کن زیرا اگر یاری مهربان داری، همه اینها سهل و ساده است.
9- اگر وصال دوست حتی برای لحظه ای میسر می شود برو که با وصالش،
گویی هر چه در دنیا آرزو کرده‌ای بدست آورده‌ای.
10- حافظ حال که دامن دامن از این باغ، گل می بری، چه غصه ای از ناله و فریاد باغبان داری؟شرح غزل :
1- ای باد صبا تو بوی خوش آن گیسوی مشکبوی یار را داری، به یادگار در نزد ما بمان زیرا که بوی او را داری.
2- دلم را که جواهر اسرار زیبایی و عشق یار در اوست، اگر بتوانی خوب از آن محافظت کنی، می توانم به دست تو بدهم
3- بر آن چهره دلپذیر تو هیچ ایرادی نمی توان گرفت جز این که نگهبانان بداخلاق و تند خو داری.
4- ای گل، آهنگ و نغمه بلبل کی مورد پسند تو واقع می شود در حالی که گوش جان را به مرغان هرزه خوان سپردهای؟
5- با جرعه ای از شراب عشق تو مست سدم، این شراب بر تو گوارا باد، بگو که این باده که در سبوی تر است از کدام خم است؟
6- ای سرو روئیده به کنار جویبار، به سربلندی خود افتخار مکن زیرا اگر به بار بلندبالای ما برسی از خجالت، سرت را پایین خواهی انداخت.
7- ادعای سلطانی بر عالم محسن همچون خورشید، تنها سزاوار تو است زیرا چاکران ماهروی بسیار داری.
8- جامه عرصه زیبایی تنها برازنده قامت تو است و بس زیرا که مانند گل، سرا پا به رنگ و بو آراسته شده ای.
9- حافظ، از گوشه خلوت صومعه، گوهر عشق را جستجو مکن، از آن
بیرون بیا اگر می خواهی و تمایل به بافت گوهر داری.شرح غزل :
1- باز کرد و با ما چنین کینه و دشمنی مورز زیرا که تو بر من حق دوستی و مصاحبت قدیمی داری.
2- نصيحت گوش کن زیرا این مرواریدی است که بهتر از آن گوهری است که در گنجینه خود داری.
3- اما تو که از خورشید و ماه، در برابر خود آیینه داری، به وارستگان،
چهره خود را نشان نمی دهی.
4- ای شیخ، از رندان بد مگو و هوشیار باش که اگر چنین کنی با حکم پروردگار، سر کینه و عناد داری.
5- تو که میدانی خرقه پشمینه داری چرا از آه آتشین من نمی ترسی، مبادا که در تو در گیرد؟
6- بخاطر خدا اگر از شراب شب گذشته، چیزی باقی مانده به یاری خمار آلودگان بی چیز برس.
7- حافظ، قسم به قرآنی که در سینه دلت حفظ کرده ای، از شعر و غزل تو،
خوشتر و دلپذیرتر چیزی ندیده ام.شرح غزل :
1- ای کسی که دارای مقام و جایگاهی در کوی میخانه هستی، اگر در دست خود، جامی شراب داری، بدان که جمشید زمان خود هستی.
2- وقت تو خوش باد ای کسی که با گیسوان بار و چهره او، شب و روز،
صبحی دلپذیر و شبی خوش داری.
3-ای باد صبا اگر از آن یار سفر کرده، پیامی داری، به سوخته دلانی که در مسیر تو منتظر هستند برسان.
4- خال باطراوت و دلپذیر تو، دانه عیش است اما در اطراف چمن چهره ات، چه دامی گسترده ای.
5- از لب خندان جام، بوی زندگی می شنوم، ای خواجه اگر تو نیروی بویایی داری، این بو را حس کن
6- از آنجا که هنگام وفاداری، هیچ ثباتی نداشتی، خدا را شکر می گویم
که در جور و ستم پایدار هستی.
7- اگر غریبی بخواهد به واسطه تو به نیکنامی برسد مگر چه می شود زیرا که امروز تو تنها کسی هستی که شهرت و آوازه داری.
8- تو که بنده شب زنده داری چون حافظ دار، دعاهای سحری، مونس و
همدم جان تو خواهد بود.شرح غزل :
1- ای کسی که بر عاشقان خود، هجران و دوری را جایز می‌دانی و آنان را از کنار خویش دور می سازی،
2- تشنه کام صحرای عشق را به جرعه زلالی از مهر و محبت دریاب چرا که تو خود نیز در این راه به خدا، امیدوار هستی.
3- ای جان من دل از من بردی و من حلالت کردم اما با دلم بهتر از آنچه خودم را نگاه می داری، رفتار کن.
4- اگر چه تو خود روا می داری اما ما هرگز تحمل نمی کنیم که از ساغر باده ما، سایر همپیالگان بنوشند.
5- ای مگس، آستانه والای سیمرغ، محل نمایش پرواز تو نیست، بیهوده آبروی خودت را می بری و باعث زحمت ما می شوی.
6- تو بر اثر گناه و تقصیر خودت از این درگاه محروم ماندی پس از دست چه کسی می نالی و برای چه فریاد می کنی؟
7- حافظ، همه به سبب خدمت خود، در نزد پادشاهان مقام و مرتبه می جویند، تو که هیچ خدمتی نکرده ای، چرا امید عطا و بخشش داری؟














شرح غزل :
1- مدتی است که ما را پریشان نگاه می داری و با ارادتمندان خود مثل دیگران رفتار نمیکنی
2- مختصر نگاهی حاکی از خشنودی به من نینداختی، این گونه تو صاحبنظران را گرامی می داری؟
3- اگر تو برای رنگین کردن و خضاب در خون دل صاحب هنر عاشق دست می بری بهتر است که ساعد خود را بپوشانی.
4- نه گل توانست از دست غم عشقت رهایی یابد نه بلبل در باغ، تو همه را به فریاد کنی و جامه بر تن خویش دراندن وامی داری.
5- ای کسی که در زیر خرقه وصله وصله خود، لذت حضور قلب می طلبی، شگفتا که انتظار داری از این بی خبران، رازی بر تو فاش شود.
6- ای چشم و چراغ من آنگاه که نرگس باغ تماشا تو هستی، چرا با من
دلخسته، سرگرانی میکنی؟
7- گوهر جام به دنیایی دیگر تعلق دارد و تو آن را از گل بی ارزش کوزه گران می طلبی.
8- ای دل تو خود صاحب تجربه هستی، آخر به چه سبب، به مهر و وفای این پسران امید داری؟
9- تو باید کیسه سیم و زر خود را کاملا خالی کنی اگر که به دلیران سیم نس طمع کرده‌ای.
10- اگر چه رندی و مستی تماما گناه ماست اما عاشقی می‌گفت که تو، بنده را بر این کارها وادار می کنی.
11- حافظ روز عافیت و خوشی را با سرزنش و گله به پایان مرسان تو چه توقع و انتظاری از این دنیا فانی و گذرا داری؟شرح غزل :
1- آسمان در هنگام جنگ و پیکار، خوب تو را یاری کرد تا ببینیم که چگونه سپاسگزاری میکنی و برای شکرانه، چه با خود می آوری.
2- خداوند دست آنکسی را که افتاده است می گیرد، پس بر تو است تا افتادگان و ضعیفان را غمخوار باشی.
3- شکوه و جلال سلطنت را در کوی عشق به چیزی نمی خرند باید در آنجا به بندگی خود اعتراف کرده و چاکری خود را نشان دهی.
4- ساقی برای گرفتن مژدگانی نوید عیش و خوشی از در خانه ام به درون بیا تا لحظه ای دل مرا از غم دنیا، رها سازی.
5- در شاهراه به شرکت و مقام رسیدن، خطرات بسیار وجود دارد، پس
بهتر است که از این راه دشوار، سبکبار و بی تعلق بگذری.
6- سلطان در اندیشه سپاه و آرزوی ثروت و تاج سلطنت است و درویش
به خاطر آسوده و کنج درویشی خود می اندیشد.
7- ای فروغ دیده ام، اگر اجازه بدهی یک سخن درویشانه به تو میگویم و آن اینکه: صلح و آشتی بهتر از جنگ و خصومت است.
8- نائل شدن به مراد و آرزو، برحسب همت و اندیشه هر کسی است، بر شاه، نذر خبری واجب است و بر خداست فراهم آوردن اسباب باوری.
9- حافظ، گرد و غبار بی نیازی و قناعت را از چهره پاک مکن، زیرا این
خاک بهتر از صفت کیمیاگری است.شرح غزل :
1- آدمی و پری تابع هستی و وجود عشق هستند پس تو هم ارادتی ، اخلاصی نشان بده تا سعادتمند شوی.
2- خواجه تلاش کن تا از عشق بی بهره نباشی زیرا که کسی بنده بی هنر را به سبب این عیب، نمی خرد.
3- شراب صبحگاهی و خواب شیرین سحرگاهان تا کی؟ برخیز بد عذرخواهی شبانه و گریه سحری بکوش.
4- ای شهسوار شیرین حرکات تو خود چه افسونگری هستی که در برابر چشم سر پنهانی و در نظر دل، پیدا.
5- جانهای پاک بسیاری از این حسرت سوخت که تو هر صبح و شام، شمع محفل دیگران هستی
6- چه کسی به آستانه صف زمانه از من پیغام می برد که دو مصراع از سخن مرا با شعر پارسی بیاموزد.
7- بیا و حال و روز دنیا را آنچنان که من دیدم امتحان کن، سپس می بینی که باده مینوشی و دیگر غم نمی خوری.
8- تاج بزرگی تو بر فرق جمالت هرگز کج نشود زیرا که تو زینت بخش اقبال و شایسته سلطنت و تاج سر مایی.
9- به آرزوی گیسو و چهره زیبای تو باد صبا به مشک افشانی و گل به
جلوه گری می آیند و می روند.
10- آنگاه که آمادگی دیدار یار را نداری، در پی وصال مباش زیرا که سنگام نابینایی، جام جم هم فایده ای ندارد.
11- دعای خلوت نشینان، بلا را دور می کند پس چرا تو گوشه چشم عنایتی به ما نمی کنی؟
12- با تو با سرمایۂ زیبایی ات، سلطنت بر دلها را از ما بخر و از این داء و ستد غافل مشو که افسوس خواهی خورد.
13- راه عشق، راهی بسیار خطرناک است، پناه بر خدا اگر به سر من مقصود نرسی.
14- امید دارم که به برکت همت حافظ بار دیگر ببینم که با لیلای محبوب خود در شب مهتاب، شب نشینی و مصاحبت می کنم.شرح غزل :
1- ای کسی که همیشه به خود مغروری، اگر عشق در وجودت نیست،
عذرت خواسته است.
2- در پیرامون مجنون شدگان از عشق مگرد زیرا که تو به داشتن عقل نجيب و گرامی، شهره شده ای.
3- شور عشق در سر نداری، پس برو زیرا که اگر مستی از شراب انگور،
مستی نه از عشق.
4- داروی بیماری عاشقان، چهره زرد و آه دردناک است.
5- حافظ، از شهرت و نامجویی خود بگذر، ساغر بادۂ معرفت بخواه زیرا
که خماری.شرح غزل :
1- بوی خوش باد نوروزی از کوی معشوق می آید، اگر از این باد یاری بخواهی، چراغ دل خود را روشن خواهی کرد.
2- اگر چون گل اندکی زر و سیم داری، بخاطر خدا صرف عیش و عشرت کن زیرا که اندیشه باطل زراندوزی، قارون را دچار خطا و اشتباه کرد.
3- بلبل از جام گل، چنان مست شراب ارغوانی شده که بر آسمان نیلگون، نوای تخت فیروزی را سر داد.
4- برای گردش به صحرا برو و از دامان خاطر خود، گرد غم را پاک کن، به باغ بیا تا از بلبل، غزلسرایی را بیاموزی.
5- ای دل وقتی امکان جاودانه ماندن در زیر این سقف نیلگون وجود ندارد فرصت خوشدلی را با پیروزی و خوشبختی غنیمت بدان.
6- راه کام بخشی چیست؟ آرزو و مراد خود را فراموش کردن؛ کلاه بزرگی،
کلاهی است که از این ترکها دوخته شود.
7- پنهانی این سخن را به تو می گویم که چون گل از غنچه و پرده خود بیرون بیایی زیرا فرمان امیر نوروزی، بیش از پنج شش روز اعتبار ندارد. 8- مرثیه خوانی قمری در کنار جویباران نمی دانم به چه علت است مگر او هم چون من اندوهی همیشگی دارد؟
9- شرابی چون جان، صاف و روشن دارم، اما صوفی بر آن خرده می گیرد
خدایا نصیب هیچ کس بخت بد نشود.
10- ای شمع، اینک تنها بنشین زیرا یار شیرین تو از کنارت رفته است، زیرا که این فرمان سرنوشت است، چه بسوزی چه بسازی.
11- با وجود غرور دانش نباید خود را از موجبات عیش و شادمانی محروم کنی، ساقی بیا و بدان که رزق و روزی جاهل، آسانتر به دستش می رسد. 12- در ایام نوروز جلالی، در مجلس آصف، باده بنوش زیرا که یک جرعه شراب از جام تو به جهان، ساز و برگ نوروزی می بخشد.
13- تنها حافظ نیست که خواجه تورانشاه را دعا می کند بلکه دنیا نیز از
مدح آصف زمانه، عبدی و هدیه نوروزی می خواهد.
14- استان او، محراب دل و دیده پارسایان است و پیشانی روشن و مبارکش برای سحرخیزان نشانه روز پیروزی و ظفر است.














شرح غزل :
1- عمر من به بیهودگی و هوسبازی گذشت، ای پسر امید که پیر شوی، جام شرابی به من بده.
2- نمی دانم در این شهر چه لشکرهایی وجود دارد که شاهبازان طریق معرفت، به مقام مگس بودن قانع شده اند.
3- دیشب همراه سپاه غلامان درگاه او می رفتم که به من گفت: ای عاشق
بیچاره، تو دیگر چه کسی هستی؟
4- هر کس به ملازمت با یار خوش نفسی در جهان شهره شد باید علیرغم دل پرخون خود، چون نافه خوش‌بو، شاد باشد.
5- برقی از کوه طور درخشید و من آن را دیدم، پس شاید که برای تو از آن، پاره‌ای آتش سرخ بیاورم.
6- کاروان رفت و تو در خوابی و بیابان در برابرت است افسوس که از صدای غلغل این همه جرس، چنین در خواب و بی خبری هستی.
7- پرواز کن و از درخت بهشتی طوبی آواز بخوان، حیف است که پرنده ای چون تو، اسیر قفس باشد.
8- تا مانند مجمر، لحظه ای دامان معشوق را بگیریم، جان خود را برای خوشبو ساختن، بر آتش قرار دادیم.
9- حافظ تا کی در آرزوی تو به هر سو بدود ای مطلوب من، خدا راه
رسیدن به تو را برایم آسان سازد.شرح غزل :
1- نوبهار است پس در این جهت تلاش کن تا خوشدل باشی، زیرا گلهای بسیاری دوباره خواهد روئید و تو در زیر خاک خواهی بود.
2- من به تو نمی گویم که با چه کسی بنشین و چه چیز بنوش، تو اگر خود عاقل و زیرک باشی، می دانی که چکار کنی.
3- چنگ در نوای خود نیز همین پند و اندرز را به تو می دهد ولی آنگاه این پند در تو اثر می کند که خود تو، قابلیت پذیرش داشته باشی.
4- هر برگی در چمن خود چون دفتری بیانگر حال دیگری است، حیف است که تو از حال همه آثار آفرینش بی خبر باشی.
5- اندوه این جهان، سرمایه عمر تو را به بیهوده و یکجا از میان خواهد
برد اگر که تو شب و روز گرفتار این قصه و مسأله دشوار باشی.
6- اگر چه از ما تا نزدیکی دوست، راه درازی وجود دارد اما اگر به منزلگاههای میان راه آشنا باشی، رفتن در این مسیر، آسان و سهل است.
7۔ حافظ اگر بخت و اقبال بلند، تو را یاری دهد، صید آن زیباروی خوش اندام خواهی شد.شرح غزل :
1- تلاش بسیار کردم تا یار و یاور من و برآورنده کام دل عاشق و بی آرام من باشی،
2- برای من شب زنده دار، چراغ چشمانم و همدم دل امیدوار من باشی.
3- آنگاه که پادشاهان زیبارو به چاکران خود می نازند، تو در این میان، سرور و بزرگوار من باش
4- اگر از آن لب عقیق که از کرشمه اش، دلم پرخون است در نزد تو شکایتی کنم، باید که راز دار من باشی.
5- همچنانکه زیبارویان در چمن صحبت، دست عاشقان را می گیرند اگر تو نیز می توانی، معشوق من باش.
6- شبی به خانه اندوه عاشقان بیایی و لحظه ای همدم دل مصیبت زده من باشی
7- آهوبره خورشید، شکار ناچیزی برای من خواهد بود اگر که غزالی چون تو، یک لحظه، شکار من باشد.
8- سه بوسه ای که از دو لبت برای من مقرر کرده ای، اگر نپردازی، همیشه وامدار و مديون من خواهی بود.
9- آیا من به این آرزو خواهم رسید که نیمه شبی، بجای اشک روان من، تو در کنارم باشی؟
10- اگر چه من حافظ قرآن در این شهر هستم، اما یک جوهر ارزش ندارم مگر اینکه تو با بزرگواری خود، یار و یاور من باشی.


شرح غزل :
1- ای دل آنگاه که از شراب سرخ معرفت، مست و خراب باشی، بدون داشتن زر و گنجی، شکوه و جلال صد قارون را داری.
2- در جایگاهی که به نیازمندان، صدرنشینی مجلس را عطا می کنند، امیدوارم که از نظر جاه و مقام برتر از همه باشی.
3- در طریق رسیدن به منزل معشوق دلیلی که خطرهای بسیاری وجود دارد، شرط گام نخستین آن است که دیوانه باشی.
4- مرکز دایره عشق را به تو نشان دادم، هوشیار باش و اشتباه مکن وگرنه چون به خود بیایی، می بینی از این دایره، خارج هستی.
5- کاروان رفت و تو در خوابی و بیابان در برابرت، کی می خواهی بروی؟
راه را از چه کسی خواهی پرسید؟ چه کار می کنی؟ چه وضعی خواهی داشت؟
6- اگر تاج سلطنت را می خواهی، جوهر فطری خود را نشان بده اگر چه
حتی از نژاد جمشید و فریدون باشی.
7- ساغری شراب بنوش و جرعه ای از آن را برگردون بپاش، تا کی و چقدر
می خواهی از اندوه زمانه، جگر پر خون داشته باشی؟
8- حافظ، از تنگدستی ناله و شکایت مکن زیرا اگر شعر تو این است، هیچ
نیکدلی نمی پسندد که تو غمگین و افسرده باشی.شرح غزل :
1- از این خط زیبایی که بر گلبرگ چهره خود رسم میکنی گویی بر دفتر
گل و گلزار خط بطلان میکشی.
2- اشک مرا که در کنج حرم چشمانم خانه کرده، از آن سوی هفت پرده
دیده ام بیرون می کشی و رسوا میکنی.
3- سست پویی چون باد صبا را در آرزوی گیسوی خوشبویت، هر لحظه در قید زنجیر به حرکت وا می داری.
4- هر نفس به یاد آن لب سرخ رنگ و چشمان مست، مرا از گوشه خلوت خود به سرای می فروش می کشانی.
5- گفتی که سر تو باید به فتراک ما بسته شود، اگر تو زحمت این کار را
تحمل کنی، برای ما سهل است.
6- با وجود چشم و ابروی تو، برای چاره دل خود چه بیندیشم، شگفتا که با
این کمان جفا، قصد جان بیمار مرا کرده ای.
7- ای گل تازه دمیده باز گرد و از خار خود دور مشو زیرا که همین خار تو را از چشم زخم حسودان محافظت می کند و چشم بد را از تو دور می سازد. 8- حافظ، دیگر از نعمتهای چه روزگار می خواهی؟ تو شراب مینوشی و به گیسوی معشوق چنگ می زنی.









شرح غزل :
1- معشوق من آنگاه که به عراق رحل اقامت افکند، می کشم از دوری او، آنچه میکشم.
2- هان ای ساربان که به منزل دوست می روی، به سواران شما، اشتیاق من افزون و طولانی است.
3- با توا و آواز جوانان عراقی، شراب بنوش و عقل را به زاینده رود بینداز.
4- بهار عمر در چراگاه منزل شماست، ای روزگار ملاقات، خداوند خود تو را حمایت کند.
5- ساقی بیا و پیمانه سنگین و بزرگ شراب را به من بده، خداوند تو را از جامی سرشار، سیراب کند.
6- آواز چنگ و رقص ساقی، باز مرا به یاد جوانی ام می اندازد.
7- باقیمانده شراب را به من بده تا مست و شادمان، عمر بازمانده ام را
نثار دوستان کنم.
8- درونم از ندیدن دوست، غرق خون شد، ای روزگار فراق، خدا تو را نابود سازد.
9- اشکهایم را که پس از شما می ریزد، کوچک و حقیر بدانید، چه بسیار دریای عمیقی که از جویبارها پدید می آید.
10- لحظه ای با هواخواهان نیکخواه خود همدل باش، و حوادث اتفاقی را غنیمت بدان.
11- ای مطرب خوشخوان و خوشگو، با شعر فارسی آهنگی عراقی بساز و
بخوان.
12- ای دختر رز اگر چه عروس بسیار زیبایی هستی اما گاهی شایسته آنی که از تو جدا شویم.
13- حضرت عیسی که از همه تعلقات دنیوی، مجرد است، شایسته است که با خورشید همخانه شود.
14- رسیدن به وصال دوستان قسمت و سرنوشت ما نیست پس ای حافظ، غزل های هجران و فراق برخوان.شرح غزل :
1- داستان اشتیاق خود را نوشتم و چشم من گریان است، ای یار بازگرد که جانم از غمناکی به لب رسید.
2- چه بسیار که از شدت اشتیاق به دو چشم خود گفته ام ای منزلگاههای سلمی پس سلمای شما کجاست؟
3- پیشامدی شگفت و رویدادی غریب است که من که مقتول عشق هستم، شکیبایی ورزیدم اما قاتل من شاکی است؟
4- چه کسی جرأت آن را دارد که بر پاکدامنی ات خرده بگیرد زیرا که تو همچون شبنمی که بر برگ گلی بچکد، پاک و مطهری.
5- هنگامی که قلم آفرینش، موجودات آبی و خاکی را خلق می کرد، از غبار پای تو، به لاله و گل سرخ طراوت و تازگی بخشید.
6- باد صبا، بوی عبیر می پراکند ساقی برخیز و شراب انگوری خوشبو و پاکیزه به ما بده.
7- تنبلی و تن آسانی را رها کن تا سود ببری زیرا که در مثلی آمده است که توشه راه پویندگان، چابکی و چالاکی است.
8- به دور از چهره نیکوی تو، اثری از من نمانده است آری، آثار نمایان
زندگی خود را در پرتو رخسار تو می بینم.
9- حافظ چگونه زیبایی تو را توصیف کند و درباره اش سخن بگوید که
مثل صفات خداوندی، برتر از ادراک آدمی هستی.شرح غزل :
1- ای دهانی که به صندوقچه مروارید شباهت داری، بر گرد تو، خط هلالی سبزه عذار چه خوش و بجا آمده است.
2- اینک خیال وصل تو، مرا فریبی دلپذیر می دهد تا ببینم که این صورت
خیالی، چه نقشی بازی می کند.
3- شراب بده زیرا اگر چه گناهکار عالم شده ام اما از لطف سرمدی پروردگار نمی توان ناامید شد.
4- ساقی، جامی شراب بیاور و مرا از خلوت خویش بیرون آور تا مست و
بی پروا، به هر سو بروم.
5- اگر خردمند و زیرک هستی هرگز از این چهار چیز مگذر: آسایش،
شراب صاف و پالوده، معشوق و جایی خالی از اغیار.
6- از آنجا که نقش روزگار، همیشه در یک حالت ثابت نیست، حافظ اکنون دیگر شکایت مکن تا باده بنوشیم.
7- جام ضمیرم در دوران آصف زمانه، صاف و روشن است. برخیز و شرابی صاف تر از آب زلال به من بنوشان.
8- کشور از بخت و اقبال و تلاش و سعی او، سرفراز شده است، یارب دعا میکنم که این مقام و خصلتهای ممتاز، جاودان بماند.
9- ابونصر ابوالمعالی، فروزنده دستگاه دولت، معدن جلال و شکوه و دلیل
هستی سرزمین و ملت است.شرح غزل :
1- تا شبها تکرار می شوند و تارهای دوم و سوم عود با هم هماهنگ هستند،
2- سلام و درود خدا بر دره اراک و ساکنان آن و همچنین خانه ای در «لوی» در بالای پشته های رمل باد.
3- من برای غریبان جهان دعا می کنم و پیوسته و مکررا این دعا را می‌خوانم:
4- خدایا در هر منزلی که فرود می آید، با مهربانی ابدی او را محافظت بفرما.
5- ای دل دیگر ناله مکن زیرا در زنجیر گیسوان بار با تمام آشفته حالیات، خاطری جمع داری.
6- با خط سبزه عذارت، گویی زیبایی ات صد برابر شده است امید که عمرت نیز به صد سال جلالی برسد.
7- تو باید که وجود داشته باشی وگرنه ضرر سرمایه مقام و منصبی و مالی، ساده و کم ارزش است.
8- بر آن نقاش توانای آفرینش باید آفرین گفت که بر اطراف چهر؛ چون ماهت، منحنی سبزه عذار تو را رسم کرد.
9- محبت تو هر زمان، مایه راحتی من است و یاد تو، در هر حال، مونس و
همدم من.
10- ضمير دل من تا روز قیامت، هرگز از اشتیاق و آرزوی تو خالی مباد . 11- من که رندی بی سر و پا هستم چگونه می توانم به وصال پادشاهی چون تو برسم؟
12- خداوند می داند که مقصود حافظ چیست و علم خداوندی، از سؤال مرا بی نیاز می سازد.شرح غزل :
1- زیبایی تو چون عشق من، به حد کمال رسیده است، شاد باش زیرا این
دو هرگز به زوال و نابودی نخواهند رسید.
2- در خیال هم نمی گنجد که عقل به هیچ وجه بتواند مثالی و تصویری، زیباتر از این تصور کند.
3- اگر در تمام عمر، تنها یک روز، وصال تو نصیب من شود، لذت زندگی را کسب کرده ام.
4- آن لحظه ای که با تو هستم. یک سال فقط یک روز به نظر می رسد، اما آن دمی که بی تو باشم، گویی یک لحظه، یک سال بر من می گذرد. 
5- ای جانان من، چگونه خیال تو را در خواب ببینم زیرا که چشمان من از
خواب، جز خیال چیزی نمی بیند؟
6- بر دل بیچاره من رحم کن زیرا از عشق به روی زیبایت، پیکر ناتوان
من از لاغری چون هلال ماه شده است.
7- حافظ، اگر وصال دوست را می خواهی، بیش از این باید بر فراق تحمل
داشته باشی.شرح غزل :
1- سحرگاهی به باغ رفتم تا گلی بچینم که ناگهان آواز بلبلی به گوشم
رسید.
2- آن بیچاره نیز همچون من به عشق گلی مبتلا شده بود و از فریاد خود، در باغ، شوری در افکنده بود.
3- لحظه به لحظه در آن باغ میگشتم و در کار عشق گل و بلبل اندیشه می کردم.
4- گل با زیبایی قرین شده و بلبل با عشق دمساز، گل به بلبل لطفي نمی کرد و بلبل نیز در عشق خود، تحول و دگرگونی ایجاد نمی کرد.
5- وقتی که آواز حزين بلبل در دلم اثر کرد، چنان بی تاب شدم که دیگر صبر و تحملی برایم نماند.
6- در این باغ، گلهای بسیار شکفته می شود اما هیچ کس بدون آسیب خار،
نتوانسته گلی بچیند.
7- حافظ امید گشایش از چرخش روزگار نداشته باش زیرا هزار عیب دارد اما یک لطف و کرم ندارد.شرح غزل :
1- این خرقه ای که من پوشیده ام بهتر است در گرو شراب باشد و این دفتر بدون حقیقت دانش ما، بهتر است با شراب خالص، شسته شود.
2- چون زندگی خود را تباه کردم، هر چند که دقت کردم دیدم که سزاوارتر است که در گوشه میخانه مست و خراب بمانم.
3- حال که آینده نگری من از درویشی و فقر دور است، بهتر است سینه ام پر آتش و سوز و چشمانم پر اشک باشد.
4- من وضع و حال زاهدان دریایی را با مردم نخواهم گفت و اگر هم بگویم بهتر است با نغمه و چنگ و رباب بخوانم.
5- تا زمانی که اوضاع فلک اینگونه بی نظم و قاعده است، همان بهتر که در سر آرزوی ساقی و در دست، جام شراب داشته باشم.
6- از محبوبی چون تو، دل بر نخواهم کند. آری، اگر قرار است در رنج
باشم، همان بهتر که از زلف پر پیچ و تاب تو باشد.
7- حافظ وقتی که پیر شدی، از میخانه بیرون بیا زیرا بی قیدی و هوسبازی سزاوار و شایسته دوران جوانی است نه پیری.شرح غزل :
1- از آن شراب عشقی که هر ناپخته ای از آن، پخته و آزموده می شود جامی بیاور، اگر چه اکنون ماه رمضان است.
2- روزهای زیادی سپری شد اما دست من بیچاره، گیسوی شمشاد قدی و
بازوی سیم تنی را نتوانست که بگیرد.
3- ای دل هر چند که ماه روزه، مهمانی گرامی است اما بودن و مصاحبتش
را نعمتی بدان و رفتنش را لطف و احسانی.
4- مرغ آگاه دل، اینک به در میخانه نخواهد رفت زیرا در هر مجلس اندرزی، دام فریبی گسترده شده است.
5- از پارسای بدخو، شکایتی نمی کنم زیرا که رسم زمانه این است که هرگاه صبحی طلوع کند، شبی به دنبال خواهد داشت
6- ای قاصد باد صبا، آنگاه که معشوق من برای تماشا به چمن بخرامد، از من به او پیامی برسان.
7- آن پیاله نوشی که شب و روز شراب صاف می نوشد، آیا ممکن است که از درد آشامی چون من یاد کند؟
8- حافظ، اگر داد دل تر را آصف زمانه ندهد، به دشواری می توانی از یاد
خودکامه خود کام دلی بدست آوری.شرح غزل :
1- چه کسی این پیام را از من درویش به پادشاهان می رساند که در کوی می فروشان، دو هزار جمشید را به یک جام شراب نمی خرند.
2- اگر چه رسوا و بدنام شده ام اما هنوز امیدوارم که به همت عزیزان پروردگار، به خوشنامی برسم.
3- تو که اکسیر فروش و کیمیاگری، به سکه قلب و ناسره ما هم نظر عنایتی بکن زیرا که سرمایه ای نداریم و دام طمع گسترده ایم.
4- از وفای معشوق جانانه خود در تعجبم که توجه و عنایتی به من نکرد و نه نامه پیامی فرستاد و نه با گردش قلم، سلامی.
5- اگر این شراب، پخته و رسیده نیست و آن پیاله نوش، کار آزموده و مجرب است، باز هم خام و نپخته‌ای هزار بار از هزار پخته و خردمند بهتر
است.
6- ای شیخ مرا با دانه های تسبیح از راه راست گمراه مکن زیرا که اگر مرغ دل، زیرک و دانا باشد، به هیچ دامی نخواهد افتاد.
7- من اندیشه خدمت به تو دارم پس مرا با لطف بخر و هرگز مفروش زیرا که کمتر غلامی چون من مبارک و فرخنده خواهد بود.
8- شکایت خود را کجا ببرم و با چه کسی این سخن را بگویم که لبت مایه
زندگانی ما بود اما دوام و پایداری نداشت.
9- تیر مژگان را رها کن و خون دل حافظ را بریز زیرا هیچ کس از قاتلی
چون تو، انتقام نخواهد گرفت.شرح غزل :
1- بوی خوش عود از منزلگاه معشوق آمد و بر شیفتگی من افزود، جان عزیزم فدای خاک درگاه یار باد.
2- شنیدن پیام دوست مایه سلامت و خوشبختی است، کیست که از من به سعاد سلام مرا برساند؟
3- به هنگام شب، به نزد غریبان بیا و اشک دیدگان مرا ببین که چون شراب صانی در شیشه شامی است.
4- هرگاه که پرنده سعادت از «ذى‌الاراک» نغمه سر دهد، ناله حزین کبوتر من از این مرغزار، جدا مباد.
5- زمان زیادی نمانده که روزگار فراق یار به پایان برسد زیرا که من از کوههای منزلگاه معشوق، قبه های خیمه ها را دیدم.
6- چه دلپذیر است لحظه ای که تو از در درآیی و من به تو سلام گویم و
بگویم که آمدی، بهترین آمدنی و فرود آمدی در بهترین جایگاهی.
7- از تو دور شدم و چون هلالی گداختم، اگر چه چهره چون ماه تو را به تمامی ندیدم.
8- اگر مرا به بهشت دعوت کنند با این شرط که پیمان دوستی را بشکنم جان من بدان راضی نمی شود و خواب خوش برایم میسر نخواهد شد.
9- امیدوارم که به زودی بخت و اقبال تو را فرخنده ببینم که تو به سروری و من به چاکری شاد و خرسندیم.
10- حافظ، شعر خوب تو چون رشته مروارید خوش آب و رنگ است که گاه در شیرینی، از شعر نظامی گنجوی پیشی می گیرد.


شرح غزل :
1- سینه ام لبریز درد و غم است و افسوس که مرهمی می طلبد، دلم از تنهایی به جان رسید، بخاطر خدا، همدمی می خواهد.
2- چه کسی از آسمان تندرو و بی پروا، آسایش و امنیت انتظار دارد؟ ای ساقی، جام شرابی به من بده تا از مستی اش، لحظه ای آرامش بابم.
3- به هوشیاری گفتم: احوال مرا ببین، خندید و گفت: روزگار سختی است، کاری بس شگفت و جهانی بس پر یشان است.
4- در چاه شکیبایی برای وصال آن چشم و چراغ زیبارویان سوختم و رنج کشیدم، اما گویا خسرو خوبان از حال ما فارغ و آسوده است، رستم نجات بخشی کجاست؟
5- امنیت و آسایش در راه عشقبازی، بلا و آفت است، آن دلی که با وجود بیماری عشق تو، درمانی بخواهد، همیشه مجروح باد.
6- کامجویان و نازکنندگان در کوی وارستگی راه نخواهند یافت، در این راه سالکی هستی سوز باید بود نه بی درد کم تجربه‌ای.
7- انسان کامل در این عالم خاکی بدست نمی آید، باید جهانی دیگر ساخت و از نو آدمی دیگر.
8- برخیز تا دل به زیباروی سمرقندی بسپاریم زیرا که از نسیم کویش، بوی خوش جوی مولیان می آید.
9- در برابر بی نیازی عشق، گریه حافظ چه ارزشی دارد، زیرا که در دریای عشق، هفت دریا به مثابه شبنمی است.
شرح غزل :
1- از معشوقم چه کسی نامه مهرآمیزی به من می‌رساند، پیک صبا کجاست شاید که او لطف و کرمی کند؟
2- سنجیدم و دانستم که چاره جویی عقل در راه عشق ، چون شبنمی است که بر دریا خطی می کشد
3- برخیز و بیا زیرا اگر چه خرقه من در میکده ها به گر وی شراب مانده است اما در همی از مال وقف به نام من ثبت نشده است.
4- سخن چون و چرای روزگار، موجب دردسر می شود پس ای دل، پیاله بگیر و لحظه ای از عمر خود را به آرامش زندگی کن.
5- طبیبان راهگذر، بیماری عشق را نمی شناسند، ای مرده دل، برو و طبيب مسیحا دمی پیدا کن.
6- دلم از فریب و چرب زبانی و پنهانکاری گرفت، بهتر است که پرچم شراب نوشی را بر در میخانه برافرازم.
7- بیا و ببین که قدر وقت دانان در جهان هستی را به یک پیاله شراب و همصحبتی با زیبارویی می فروشند.
8- پایداری عیش و نعمت، با شیوه عشق مطابقت ندارد، اگر با ما معاشر و
هم کلامی، زهر غم را نیز بنوش.
9- نمی خواهم شکایتی کنم اما ابر رحمت دوست، قطره آبی به مزرعه جگر سوختگان عشق نداد.
10- چرا آنکسی را که از نی قلمش صدها سخن شیرین گفت ، به بهای یک قند نمی خرند؟
11- پادشاها، چیزی لایق تقدیم به تو ندارم مگر دعای شبانه و راز و نیاز صبحدمی.شرح غزل :
1- سپاس میگویم خدا برای برای دادگری احمد شیخ اویس حسن ایلخانی،
2- شاه پسر شاه و شاه شاهان از نژاد شاه شاهان، آنکسی که اگر او را جان جهان بخوانی سزاوارش است.
3- چشم تو را ندیده به بخت و اقبال بلندت ایمان آورد آفرین بر تو که مستحق چنین لطفی از جانب خداوندی.
4- اقبال احمدی و معجزه خداوند سبحان، آن ماهی را که بی تو طلوع می کند، به دو نیم خواهد کرد
5- فروغ و جلوه بخت تو از شاه و گدا دلبری می کند، چشم بد از تو دور باد که هم جان پاکی و هم معشوقی عزیز.
6- موی میان سر خود را دو تا کرده و تاب ده زیرا که در اقبال تو، بخشش خاقانی و کوشش و جهانگیری چنگیزخانی وجود دارد.
7- اگر چه ما از تو دور هستیم اما همواره به یادت قدح شراب می گیریم و مینوشیم زیرا که دوری منزل و مکان، در سفر روحانی جان، وجود ندارد.
8- از گل روئیده در پارس، غنچه خوشدلی برایم نشکفت، آفرین بر دجله
بغداد و شراب ریحانی و خوشبوی آن.
9- سر آن عاشقی که خاک در معشوق نباشد، چه زمانی از رنج و سرگردانی، رهایی خواهد یافت؟
10- ای نسیم سحری، غبار کوی یار را برایم بیاور تا حافظ از آن، چشمان دل خود را نورانی سازد.شرح غزل :
1- تا جایی که می دانی قدر و وقت خود را بدان زیرا ای جان عزیز من، این لحظه، حاصل و نتیجه زندگی است پس هوشیار باش.
2- اگر روزگار به تو کام دل می بخشد در عوض عمرت را می ستاند، پس تلاش کن که از بخت مساعد خود، حق عيش و شادمانی را بازپس گیری.
3- ای باغبان، آنگاه که من از اینجا کوچ کنم، اگر تو بجز قامت دوست من، سروی دیگر را جایم بکاری، بر تو حرام باد.
4- لذت باده، زاهدی که از شراب ننوشیدن پشیمان شده را هلاک خواهد کرد، پس ای عاقل، تو کاری نکن که پشیمانی به بار آورد.
5- محتسب این قدر اطلاع ندارد که صوفی، شراب خانگی دارد که از سرخی چون انار است.
6- ای شیرین دهان، با دعای سحرخیزان خصومت مورز زیرا که نگ پادشاهی سلیمان در پناه اسم اعظم حق است.
7- پند عاشقان را بشنو و از در عیش و خوشگذرانی وارد شو زیرا پرداختن به کارهای این دنیای زودگذر، چندان ارزشی ندارد.
8- ای برادران، رحمی کنید زیرا یوسف گرامیم از نزدم رفت و من از غم و اندوه دوری او، حال پیر کنعان را سخت آشفته می بینم.
9- در نزد زاهد، از وارستگی دم مزن زیرا با طبيب نامحرم نمی توان از درد پنهانی عشق سخن گفت.
10- از کنارم میگذری و تیر مژگان تو، خون دل خلق را می ریزد، اینچنین که تو تند و تیز می روی ای عزیز من، می ترسم که در راه بازمانی.
11- دل را از تیر چشمان تو محفوظ داشتم اما ابروی کماندار تو گستاخی
بسیار می کند.
12- ای کسی که چین و شکن گیسویت، محل گرد آمدن پریشانی هاست حافظ آشفته را با احسان و نیکویی، خاطر جمع کن.
13- ای معشوق سنگین دل اگر تو از حال ما فارغی، ما حال و روز خود را به آصف ثانی زمانه خود خواهیم گفت.شرح غزل :
1- ای محبوب من، من دوستدار تو هستم و می دانم که این موضوع را میدانی زیرا که نادیده ها را می بینی و نانوشته ها را می خوانی.
2- سرزنشگر از آنچه میان عاشق و معشوق میگذرد بی خبر است، چشم نابینا هیچ چیز را نمی تواند ببیند بویژه اگر سر پنهانی دل باشد.
3- گیسو را بیفشان و صوفی را به رقص و پایکوبی برانگیز تا که از هر وصله دلقش، هزاران بت خودپرستی را فرو ریزی.
4- گشایش کار آرزومندان به آن ابر و وابسته است، پس بخاطر خدا لحظه ای بنشین و گره از پیشانی باز کن و بخند.
5- فرشته در هنگام سجده به آدم، قصدش بوسیدن آستان تو بود زیرا که در زیبایی تو، لطیفه حسنی بالاتر از حد آدمی دید.
6- روشنی بخش چشمان ما، نسیمی از بوی خوش گیسوان معشوق است، خدایا به این جمع از باد پریشانی و تفرقه، اندوه و آسیبی نرسد.
7- افسوس که شادی نیم شبی را با خواب در سحرگاه از دست دادیم، ای دل قدر وقت را نمی دانی مگر اینکه در مانده شوی.
8- از همسفران، دلتنگ و آزرده خاطر بودن، راه معرفت نیست، دشواری
منزل را به جان بخر به یاد روزگاری که آسان بر تو گذشت.
9- حافظ، تصویر خیالی حلقه زلف یار تو را فریب می دهد، مراقب باش تا
حلقه در بخت امر ناممکنی را نکوبی.شرح غزل :
1- تمام آفریدگان گفتند که تو در زیبایی، یوسف در می اما وقتی که خوب به تو نگریستم، دانستم که حقیقتا تو بهتر از آنی که گفته اند.
2- با خنده شکرین خود، شیرین تر از آنی هستی که من به تو بگویم ای سرور زیبارویان تو شیرین زمانه خود هستی.
3- نمی توان دهان تو را به غنچه تشبیه کرد زیرا هرگز غنچه چنین دهان
کوچکی ندارد.
4- صد بار به من گفته ای که از بوسه ای بر دهانت، کامم را میدهی نمیدانم چرا چون گل سوسن، همه زبانی و عمل نمی کنی.
5- می گویی که کامت را می دهم اما جانت را می ستانم، می ترسم کامم را ندهی، جانم را هم بستانی.
6- چشم تو، تیر نگاه را از سپر جان می گذراند، چه کسی چشم مست و
بیماری به این نیرومندی دیده است؟
7- آن کسی را که تو از نظر خود برانی و بی اعتبارش کنی، از نظر مردم، چون قطره اشکی شود که از دیده بر خاک افتد.شرح غزل :
1- ای نسیم صبح نیکبختی با آن نام و نشانی که خودت م شناسی از کوی آن کسی که میدانی و در آن زمان که خود از آن مطلعی، گذر کن.
2- تو قاصد خلوتگاه راز هستی و چشم به راه تو دوخته شده، از روی مردمی و بزرگواری نه به زور و تحکم، آنگونه که خود می دانی، به سویش بران.
3- به او بگو که جان گرامی ام از دست رفت، بخاطر خدا از لب لعل جانبخش او آنچه که مصلحت می‌دانی به من ببخش.
4- ای نسیم، من حروف این کلمات را به گونه ای نوشتم که نامحرم از آن آگاهی نیابد، تو هم از روی کرامت و بخشش خود، آنچنان که خود می دانی برای او بخوان.
5- خیال شمشیر تو و حال ما، داستان تشنه و آب است، حال که اسیر عشق
خود را در بند کردهای آنچنان که دلخواهت است، او را بکش.
6- چگونه امید به کمربند زربفت تو ببندم زیرا که محبوب من، در کمر تو
نکته باریکی هست که تنها خودت می دانی.
7۔ حافظ در سودای عشق، ترکی و عربی یکسان است، تو هم سخن عشق را با آن زبان که خوب می دانی بیان کن.شرح غزل :
1- دو یار هوشیار و دو من شراب کهنه، آسودگی خاطری و دیوان شعری و گوشه چمنی نشستن،
2- من این موقعیت و جایگاه را به دنیا و آخرت نخواهم داد حتی اگر هر
لحظه، گروهی به دنبالم آینده
3- زیرا که هر کس گوشه قناعت خود را به گنج و مال دنیا فروخت، گویی يوسف مصری را به کمترین قیمت فروخته است.
4- ای زاهد بیا و ببین که کارخانه هستی نه از پارسایی چون تویی و نه از گناهکاری همچون منی، رونق خود را از دست نخواهد داد.
5- از طوفان حوادث که به چمن آسیب رسانده نمی توان فهمید که پیش از این در اینجا، گل سرخ یا یاسمنی وجود داشته است.
6- در آینه جام جهان بین، صورتگری و انعکاس اسرار غیب را ببین که هیچ کس زمانهای چنین شگفت را به خاطر ندارد.
7- از این بادهای زهرآگین که به سوی باغ وزید. شگفت انگیز است که هنوز بوی گل سرخ و نسترن بجا مانده است.
8- ای دل با شکیبایی سخت کوشش کن زیرا که خداوند چنین نگین با ارزش شاهی را در دست دیوی باقی نخواهد گذاشت.
9- نهاد و سرشت روزگار در اثر این بلا و مصیبت، فاسد و تباه شد، اندیشه حکیم و دانای مذهبی کجاست؟شرح غزل :
1- جام شراب یک منی را بنوش تا به واسطه آن ریشه غم و اندوه را از دل برکنی.
2- چون جام شراب، دلت را بگشا و درون آن را نمایان ساز، تا کی می خواهی چون خم قیراندود شراب، سر پوشیده باشی؟
3- اگر از شراب از خود گذشتگی، پیمانه ای بنوشی، پس از این کمتر ادعای منیت و خود پرستی خواهی کرد.
4- در گام برداشتن، چون سنگ استوار باش نه چون آب پر از رنگ پذیری و آلودگی.
5- به شراب، دلبستگی و تعلق خاطر پیدا کن تا چون مردان، گردن فریبکاری و پرهیزکاری ریاکارانه را خرد کنی.
6- برخیز و چون حافظ کوشش کن تا شاید بتوانی خود را در زیر پای
معشوق بیندازی.شرح غزل :
1- صبح است و قطره های شبنم از ابر بهمن ماه می چکد، ساز و برگ
باده نوشی صبحگاهان را آماده ساز و جام شراب یک منی به من بده.
2- در دریای خود پرستی و انانیت افتاده ام، شراب بیاور تا بنوشم و او مرا از قیدهایی و منی و لان رهایی بخشد.
3- خون پیاله بنوش که خونش حلال است و در عشق یار باش
زیرا که کاری بسیار شایسته است.
4- ساقی آماده باش زیرا که غم و اندوه در کمین ما نشسته است، ای مطرب، تو نیز همین آهنگ را که مینوازی، ادامه بده.
5- شراب بده زیرا که چنگ سر را نزدیک گوش من آورد و گفت: از من که پیری خمیده ام این سخن را بشنو و روزگار را به خوشی بگذران.
6- ساقی سوگند به بی نیازی رندان سوگند می‌دهمت که شراب بیاوری تا از آوای سرودخوان بشنوی که می‌گوید: خدا بی نیاز است.

















شرح غزل :
1- ای کسی که در کشتن ما - عاشقان خود - هیچ گذشت نداری، اصل سرمایه و سود آن را نابود می کنی و پروایی نداری.
2- مبتلایان به مصيبت، با خود سم خطرناک و لاعلاجی دارند، پس هوشیار باش که قصد جان آنها را کردن اشتباه است.
3- وقتی که با گوشه چشم عنایتی می توانی رنج ما را از میان ببری، شرط انصاف نیست که این رنج را مداوا نکنی.
4- چشمان ما به امید وصال تو چون دریایی از اشک شده است پس چرا برای گردش به لب این دریا، گذری نمیکنی؟
5- هر ستمی از اخلاق شریف تو بازگفتند، سخن مغرضان بدخواه تو است، تو این کارها را نمی کنی.
6- ای زاهد، اگر معشوق زیباروی ما، خود را به تو نشان دهد، دیگر چیزی
جز از شراب و معشوق از خدا نخواهی خواست.
7- حافظ، در برابر ابروی هلالی یار که چون محراب است، سجده کن زیرا که دعایی از سر صداقت جز در آنجا، در جای دیگری نمی توانی بکنی.شرح غزل :
1- این سخن نغز را بشنو تا خود را از غم دنیا آسوده کنی، اگر خواهان روزی و بهره ای که برایت مقرر نشده، باشی، خون دل بسیار خواهی خورد. 2- در پایان کار، پیکر تو، گل کوزه گران خواهد شد پس اینک به فکر یافتن سبویی باش که آن را پر از شراب کنی.
3- اگر از آن گروه کسانی هستی که آرزوی رفتن به بهشت را دارد، می توانی با آدمیانی که فرشته نژاد و زیبا هستند، عیش و عشرت کنی.
4- با لاف و گزاف و بی سبب نمی توان بر جای بزرگان، تکیه زد، مگر آنکه تمام اسباب بزرگی و فضل را فراهم آورده باشی.
5- ای پادشاه شیرین دهنان، اگر به سوی عاشق خود - فرهاد - نظر عنایتی بیفکنی، ثواب بسیاری خواهی برد.
6- چه زمانی، ضمیرت اثری از کرم الهی را می پذیرد، هرگز مگر این که
لوح دل خود را از افکار پریشان، پاک سازی.
7- ای حافظ، اگر تو، امور خود را به کرم و بخشش الهی واگذار کنی، چه
بسیار شادی‌ها و عیش‌هایی که به واسطه قسمت خداوندی بدست می آوری. 8- ای باد صبا، در حق خواجه جلال الدین، بندگی و خدمت کن تا دنیا را پر از گل سوسن و یاسمن کنی.شرح غزل :
1- ای دل، از کوچه عشق نمیگذری، تمامی اسباب جمعیت خاطر را داری
اما کاری انجام نمی دهی.
2- چوگان فرمانروایی در دست داری و گوی سعادتی نمی زنی، شاهین
پیروزی بر دستت نشسته و به صید نمی پردازی.
3- ای دل، این خون که در جگرت می‌جوشد را صرف عشق یاری زیبارو
نمیکنی.
4- نفس خوی تو از آنجا خوشبو نشد که چو باد صبا از خاک کوی دوست نمیگذری.
5- می ترسم تو از چمن گیتی، یک آستین پرگل با خود نبرد زیرا که از درخت گل آن، نیش خار را تحمل نمیکنی.
6- اگر چه در آستین جامه جان خود نافه های پیچیده داری اما آنها را
ندای گیسوی دلبری نمی کنی.
7- جام، لطیف و مطلوب دل است ولی تو آن را به خاک می افکنی و از محنت خمار آلودگی نگران نیستی؟
8- حافظ کناره گیر زیرا اگر همه در برابر پادشاه زمانه اظهار بندگی
می کنند، تو بهر حال این کار را نمیکنی.شرح غزل :
1۔ سحرگاه سالکی در سرزمینی با مصاحب خود این نکته پیچیده را می‌گفت 
2- که: ای صوفی، شراب آنگاه صاف و روشن می شود که چهل روز در شیشه بماند.
3- خداوند از آن خرقه صدبار نفرت و بیزاری دارد که در هر آستين آن صدها اندیشه و پندار باطل و شرکت آمیز باشد.
4- اگر چه از مروت و جوانمردی تنها نامی به جا مانده و اثری از آن نیست اما با این همه تو حاجتت را به یار نازنینی بازگو کن.
5- ای صاحب خرمن، اگر بر خوشه چینان رحم کنی و انصاف داشته باشی، خداوند به تو پاداشت را خواهد بخشید.
6- در هیچکس شور و نشاط شادمانی نمی بینم، نه درمانی برای درد و
اندوه دل و نه غیرت و علاقه ای به دین.
7- دلها تیره و تار شد، امید که از عالم غیب، خلوت نشینی، چراغی روشن کند.
8- اگر انگشت سلیمان نباشد، نگینی که بر آن اسم اعظم حک شده چه
فایده و اثری خواهد داشت.
9- اگر چه آئین و شیوه زیبارویان، تندخویی است اما چه می شود اگر با غمدیده عاشقی، سر سازش داشته باشند.
10- راه میخانه را نشانم بده تا پایان کار خود را از مرشدی عاقبت اندیش بپرسم.
11- نه حافظ حضور قلبی برای تدریس در خلوت خانه خود دارد و نه دانشمند، به علم يقين دست یافته است.شرح غزل :
1- مگر اینکه تو هوس کنی و بر لب جویی بنشینی هر فتنه و آشوبی که ببینی، تماما از وجود خودت است.
2- قسمت می دهم به خداوندی که تو بنده برگزیده وی می باشی، که هیچ کس را بر من که غلام قدیمی تو هستم، ترجیع ندهی.
3- اگر من بتوانم امانت خدایی را به سلامت به منزل برسانم، ترسی ندارم زیرا که عاشقی اگر از روی بی دینی نباشد، آسان است.
4- خوی نیک و شرم و حیای تو، باعث سروری ات بر زیبارویان شده آفرین بر تو باد که سزاوار مقامی صد برابر این هستی.
5- ای گل از لطافت تو در شگفت هستم که چگونه همنشین خاری شدی،
ظاهرا صلاح حال را چنین می بینی.
6- اگر بر ستم مراقب تو، صبر نکنم چه می توانم بکنم، عاشقان چاره ای جز عجز و بیچارگی ندارند.
7- نسیم سحرگاهی در آرزوی تو از گلزار برخاست زیرا که تو باصفا‌‌تر از گل سرخی و با طراوت‌تر از گل نسترن.
8- اگر لحظه ای بر روزن چشم من قدم گذاری می بینی که اشکم چه
حیله هایی از چپ و راست می کند.
9- ای کسی که بزرگان حقیقت بین، به تو عنایت دارند، سخنی بدون غرض از این چاکر مخلص خود بشنو:
10- تو بسیار نازنین و پاکدل و پاک سرشتی. پس بهتر است که با نامردمان مجالست نکنی.
11- سیل اشک روان، صبر و دل حافظ را با خود برد، طاقتم به پایان رسید، ای چشمان من از رقیبم دور شو و مرا بیش از این آزار مده.
12- ای شمع زیبارویان تو با این لطافت و گستاخی‌ات، تنها سزاوار بندگی خواجه جلال الدين هستی.شرح غزل :
1- ساقیا، ابر سایه افکنده، فصل بهار است و تو کنار لب جویی، من به تو نمی گویم چه بکن، اما اگر تو صاحبدلی خودت بازگو.
2- اثر یکرنگی در این دلق ناپاک صوفی دیده نمی شود پس برخیز و آن را با شراب صاف بشوی و تطهیر کن.
3- دنیا، طبعی پست دارد پس به لطف و کرم او اعتماد مکن، ای دنیا دیده و مجرب، از این فرومایه، ثبات قدم و پایداری مخواه.
4- دو پند تو را می دهم بشنو که گویی صد گنج به دست آوردهای: به خوشی و شادمانی بپرداز و از عیب جویی بپرهیز.
5- به شکرانه آنکه بار دیگر عمرت به فصل بهار رسید، نهال نیکی بکار و به راه حقیقت برو.
6- اگر دیدن روی معشوق را می خواهی، آینه دلت را شایسته آن کن زیرا
که از آهن و روی، گل سرخ و نسرین نمی روید.
7- گوش کن که بلبل شیدا با فریاد می گوید: خواجه تو کوتاهی مکن تا گل کامیابی را ببویی.
8- گفتی که از زهد حافظ، بوی ربا می آید، آفرین بر نفس و سخنت زیرا
که بخوبی به آن پی بردی.شرح غزل :
1- دیشب بلبل از بالای شاخه و با نغمه خوش پهلوی، درس مجالس عرفانی را می خواند.
2- یعنی که بیا و ببین که گل سرخ، آتش موسی را جلوه گر نمود تا از
درخت گل، همچون موسی، نکته و معنای توحید را بشنوی.
3- مرغان باغ همگی ترانه ساز و بذله گو هستند برای آنکه خواجه همراه با
شنیدن غزلهای پارسی شیوا، شراب بنوشد.
4- جمشید تنها داستان جام جهان بین خود را با خود از دنیا برد، آگاه باش که هرگز بر اسباب زندگی دنیوی، دل مبندی.
5- این داستان شگفت را از اقبال و بخت واژگون من بشنو که یار با نفسهای روحبخش عیسوی خود ما را کشت
6- خوشا حال آنکه بر بوریای خود با فقر می‌سازد و خواب آسوده‌ای می‌کند زیرا که این زندگی و شادمانی شایسته تخت شاهی نیست.
7- چشمت با یک کرشمه، خانه دل عاشقان را خراب کرد، امید که هرگز خمار آلوده نشوی زیرا که به خوشدلی، سر مست می روی.
8- دهقان پیر چه سخن دلپذیری به پسر خود گفت که ای فروغ دیدگانم، جز آنچه که خود می کاری چیزی درو نخواهی کرد.
9- مگر ساقی، به حافظ، بیش از حد شراب داد که گیسوان و دستار مولوی - مراد حافظ - آشفته و پریشان شد؟شرح غزل :
1- ای بی خبر از مراتب معرفت، بکوش تا آگاه شوی، تا زمانی که سالک و پوینده نباشی، کی می توانی به مرحله ارشاد و رهبری برسی؟
2- در مکتب حقایق هستی و نزد آموزگار محبت، ای پسر، به هوش باش و سعی کن تا روزی پدر شوى
3- از مس ناقابل وجود و هستی خود چشم بپوش تا اکسیر عشق را بیابی و وجودت چون زر، گرانبها و عزیز شود.
4- پرداختن به خواب و خوراک تو را از مرتبه والای انسانیت خود دور کرد، زمانی به این مقام میرسی که از خواب و خوراک بگذری.
5- اگر نور عشق پروردگار به دل و جانت بیفتد، قسم به خدا که از خورشید آسمان نیز باشکوه‌تر خواهی شد.
6- یک نفس در دریای حق غرقه شو و تصور مکن که از آب هفت دریا هم به اندازه سر مویی، تر شوی.
7- اگر در راه خداوند صاحب جلال، خاکسار شوی، تمام وجودت، نور
ایزدی خواهد شد.
8- اگر ذات حق، نظرگاه دیده تو شود، از این پس شکی نیست که روشندل
و بینا خواهی شد.
9- اگر بنیاد هستی تو زیرو زبر و واژگون شود، از این زیر و زبر شدن،
هراسی نداشته باش.
10- حافظ اگر در سرت آرزوی وصال است باید که خاک درگاه صاحب هنران و صاحب معرفت باشی.
شرح غزل :
1- هنگام سحر، فرشته ندا دهنده میخانه معرفت به خاطر نیکبختی من گفت: به میخانه بازگرد زیرا تو چاکر قدیمی این استان هستی.
2- همچون جمشید، جرعه شراب ما را بنوش تا فروغ جام جهان بین تو را از اسرار دو جهان آگاه سازد.
3- بر آستان میخانه، وارستگان از قید تکلف رسته نشسته اند که می توانند تاج شاهنشاهی را از کسی گرفته و به دیگری دهند.
4- سر بر خشت می گذارند و پا بر فرق هفت ستاره، نیروی توانایی آنها و مقام صاحب منصبی این رندان را بنگر که تا چه حد است.
5- سر ما ملازم در میخانه معرفت باد که گوشه بامش به آسمان می رسد و با این همه دیوارش از نظر مردم حقیر، کوتاه است.
6- منازل سلوک را بدون راهنمایی پیر دلیلی و خضر راهی، نپیما زیرا که این راهی بسیار تاریک است، پس از خطر گمراهی در آن بترس.
7- اگر پادشاهی درویشی و خرسندی را به تو بدهند، ای دل، کوچکترین سرزمین حکمرانی تو از اوج آسمان تا اعماق زمین است.
8- تو نمی توانی لاف از فقر و درویشی بزنی پس کرسی وزارت و محفل
توران شاهی را از دست مده.
9- ای حافظ که طمع‌های ناپخته داری، از این سخن حیا کن، مگر کردار
نیک تو چه بوده که خواهان بهشت جاودان شده ای؟شرح غزل :
1- ای کسی که در چهره ات، فروغ پادشاهی دیده می شوی و در اندیشه تو، صد گونه حکمت یزدانی نهان شده است.
2- آفرین بر قلم تو باد که بر پادشاهی و شریعت، از یک قطره مرکب، صد چشمه آب زندگانی روان کرده است.
3- پر تو اسم اعظم حق بر شیطان نخواهد تابید، پادشاهی و نگین سلطنت از آن توست، پس هر چه مصلحت میدانی امر کن.
4- هرکس که به دانش و خرد سلیمان شک کند، پرنده و ماهی به شعور و درک او خواهند خندید.
5- اگر چه باز شکاری، گاه گاه ادعای سلطنت میکند اما تنها سیمرغان قاف نشین هستند که آئین پادشاهی را می دانند.
6- آن شمشیری که آسمان از بخشش خود آن را آبدار سازد به تنهایی و بدون سپاه می تواند دنیایی را تسخیر کند.
7- قلم تو در شأن آشنا و بیگانه، چه دلپذیر دعای جانبخش با جادوی کاستن عمر را می نویسد.
8- ای کسی که عنصر وجودت، از کیمیای عزت و سربلندی خلق شده و دولت و اقبال تو از عیب فساد، در امان است.
9- ساقی، شرابی از چشمه میخانه بیاور تا خرقه های خود را از خودبینی
خانقاه نشین، پاک سازیم.
10- ای پادشاه، مدت درازی است که جامم از شراب خالی است، این ادعای بنده است و شاهد آن، محتسب است.
11- اگر از شمشیر تو انعکاسی به معادن افتد، یاقوت سرخ‌فام از شدت ترس، زردروی خواهد شد.
12- میدانم اگر حال مرا از باد سحرگاهی بپرسی، دلت برناتوانی شب زنده داران عاشق، رحمت خواهد آورد.
13- آنجا که آذرخش عصیان و سرکشی به آدم برگزیده زد، چگونه ما می توانیم ادعای بیگناهی داشته باشیم؟
14- حافظ، وقتی که پادشاه گاه گاهی نام تو را به یاد می آورد، از بخت و اقبال خود مرنج و عذر تقصیر و کوتاهی در خدمت را بخواه.




























شرح غزل :
1- در تمام محفل عارفان چون من دیوانه عاشقی نمی یابی که خرقه‌اش در یک جا و دفتر شعر خود را در جایی دیگر، در گرو شراب گذاشته باشد.
2- بر دل من که آیینه شاهی است. غبار نشسته است. از خدا هم صحبتی و همنشینی با دوستی روشن ضمیر را می طلبم.
3- به دست زیباروی باده فروش خود توبه کرده ام که از این پس بدون وجود زیبای بزم آرایی، شراب ننوشتم.
4- اگر نرگس ادعای برابری با ناز و کرشمه چشمان تو را کرد، از او مرنج زیرا صاحبنظران حقیقی، به دنبال نرگس نابینا نخواهند رفت.
5- داستان عشق را مگر اینکه شمع بازگو کند وگرنه پروانه کارا و جرأت گفتن ندارد.
6- از چشمان خود به دامانم، از اشک جویهای فراوان روانه کردم تا شاید
یاری بلند بالا را در کنارم بنشانند.
7- جام شرابی که به شکل کشتی ساخته شده را برایم بیاور زیرا که جدا از چهره دوست، هر گوشه چشم من از غم، به دریایی از اشک تبدیل شده است.
8- به من معشوقه پرست از دیگری سخن مگو زیرا که من جز به او و به
جام شراب، به هیچ چیز دیگری رغبت ندارم.
 9- این سخن برای چه دلپذیر و خوشایند بود که راهب ترسایی هنگام سحر بر در میخانه با آوای نی و چنگ می گفت:
10- اگر مسلمانی اینگونه است که حافظ دارد، وای اگر پس از امروز، فردای قیامتی وجود داشته باشد.شرح غزل :
1- ابروی ماهرخی را در نظر گرفته ام و صورت سبزه عذار یار را در جایی - دل خود - نقش کرده ام.
2- امیدوارم که فرمان مهرورزی من از آن ابروی کمانی بار، نشان و امضاء شود.
3- اختیار سرم به امید دیدار سری از دستم رفت و چشمم از انتظار ملاقات چشم یار مجلس آرایم سوخت و تباه شد.
4- دلم تیره است، پس به خرقه ام آتش خواهم زد بیا ببین که آیا ارزش دیدن دارد؟
5- روز مرگ، تابرت مرا از چوب درخت سرو بسازید زیرا در حالی که داغ سرو بالایی را بر دل داریم، از این دنیا می رویم.
6- من فقیر اختیار دل خود را به کسی داده ام که سلطنت در کشور زیبایی،
مجالی برای توجه کسی را به او نمی دهد.
7- آنجایی که زیبارویان با غمزه خود، شمشیر می زنند. اگر سری را به زیر پایی ببینی، تعجب مکن.
8- من که خوابگاه خانه ام از فروغ چهره چون ماه او روشن است، کی به روشنی ستاره، التفاتی میکنم؟
9- آسودگی و وصال چه اهمیت دارد، رضایت دوست را جویا شو زیرا که
به غیر او را خواستن، مایه افسوس است.
10- اگر دفتر شعر حافظ به دریایی برسد، ماهیان از شدت شوق، مرواریدهای زیادی بر آن نثار خواهند کرد.شرح غزل :
1- سلامی چون عطر خوشبوی محبت به آن باری که گویی مردمک چشم روشنایی است.
2- در و دی چون نور دل مردان خدا بر آن شمع روشن کننده خلوت اهل دل.3- از یاران همراه خود، اثری برجای نمی بینم، ساقی کجایی که دلم از تنهایی، غرق خون شد.
4- از خرابات مغان روی بر متاب زیرا در آنجا کلید حل مشکلات را می فروشند. 
5- گرچه عروس جهان در نهایت زیبایی است، اما بی وفایی را نیز از حد و اندازه برده است.
6- اگر دل مجروح من، همتی داشته باشد از مردمان سنگدل تقاضای مرهم و مومیایی نمی کند.
7- شرابی که صوفی را از پاد در آورد، کجا می فروشند زیرا که من از دست زهد ریایی او، در رنج و عذابم.
8- به دوستان و رفیقان چنان عهد و پیمان دوستی را شکستند که گویی مطلقا آشنایی وجود نداشته است.
9- ای نفس حریص، اگر تو مرا به حال خود واگذاری، در عین فقر و نداری، بر هوای نفسانی خود حاکم خواهم شد.
10- من اکسیر سعادت را به تو می شناسانم و آن این است، دوری و دوری از مصاحب بدخوی.
11- حافظ از ستم زمانه شکایت مکن زیرا تو بنده ای و از کارهای ایزدی
آگاه نیستی.شرح غزل :
1- ای پادشاه زیبارویان، فریاد از اندوه تنهایی، دل بی تو به ستوه آمده، هنگام آن است که بازگردی.
2- گل بوستان، همواره شاداب و باطراوت نمی ماند، هنگام توانایی، ضعیفان و ناتوانان را یاری رسان.
3- دیشب با باد صبا از گیسویش، شکایت کردم و او گفت: تو در اشتباهی
از این اندیشه باطل بگذر.
4- صد باد صبا در حالی که در زنجیرند، می قصند، ای دل، این همکار تو در عشق است، تا زین پس کار بیهوده و باطل نکنی.
5- آرزومندی به تو در عین دوری، مرا چنان بی تاب کرده که تحمل صبر
و شکیبایی از دستم خواهد رفت.
6- بارب با چه کسی می توان این نکته ظریف را گفت که معشوق من که همه جا هست، چهره به کسی نشان نداد.
7- ساقی، بدون تو، چمن و گلزار گل سرخ هیچ جلا و صفایی ندارد، با قامت چون شمشاد خود بخرام تا باغ را زینت ببخشی. 
8- ای کسی که در بستر نامرادی، دردم را درمانی و در گوشه عزلت و بی کسی، یاد تو مونس و همدم من است،
9- در دایره سرنوشت، ما مرکز تسلیم هستیم، آنچه تو درباره ما اندیشی، عین لطف است و هر حکمی که بفرمایی، انجام می دهیم.
10- فکر و اندیشه خود را داشتن، در عالم رندی معنی ندارد و خودبینی و تکبر در این مذهب، عین کفر است.
11- از این سپهر نیلگون، جگرم پرخون است، پس شرابم بده تا این مشکل را با نوشیدن ساغر شیشه ای حل کنم.
12- حافظ، شب هجران به پایان رسید و بوی خوش روزگار وصال رسید،
ای عاشق شوریده، این شادی بر تو مبارک باد.شرح غزل :
1- ای دل اگر از آن چاه ذقن یار بیرون بیایی به هر کجا که بروی، زود
پشیمان خواهی شد.
2- هوشیار باش زیرا اگر به وسوسه و اندیشه بد خرد گوش دهی، همچون حضرت آدم از بهشت جاودان رانده خواهی شد.
3- اگر تشنه لب از چشمه آب حیات بیرون بیایی، شایسته است که فلک به جرعه آبی، تو را کمک نکند.
4- من در حسرت دیدار تو، چون صبح، جان می دهم با این امید که چون خورشید درخشانی بیرون بیایی و طلوع کنی.
5- آنقدر چون باد صبا، با همت خود بر تو می‌وزم تا از غنچه و پرده خود، چو گلی شاد و باطراوت بیرون بیایی.
6- در شب تاریک هجران تو، جانم به لب رسید، وقت آن است که چون ماهی روشن، بیرون آمده و طلوع کنی.
7- بر راه گذر تو، از دیده ام، جویهای اشک بسیار روان کردم تا شاید که تو چون سرو در کنار جو، خرامان روان شوی.
8- حافظ، بیش از این فکر و خیال مکن زیرا آن يوسف ماهر و بالاخره بازخواهد گشت و تو از کلبه اندوه‌ها بیرون خواهی آمد.شرح غزل :
1- شراب بخواه و گلریزان کن، از روزگار چه می خواهی؟ این را هنگام سحر، گل گفت، بلبل تو در این باره چه میگویی؟
2- بساط عیش را به گلستان ببر تا لب معشوق و چهره ساتی را ببوسی یعنی شراب لب لعل بنوشی و گل روی سرخ بو کنی.
3- با قامت بلند چون شمشاد خود، خرامان، به سوی باغ برو تا سرو قامت تو، پسندیدگی و دلخواهی را بیاموزد.
4- تا غنچه شکفته لبان تو، سعادت بوسه را نصیب چه کسی خواهد کرد ای شاخه گل زیبا، برای خاطر چه کسی، میرویی؟
5- حال که بازار زیبایی تو پر از ازدحام خریداران است، وقت را غنیمت بدان و گنجی از سرمایه نیکوکاری برای خود فراهم کن.
6- از آنجا که شمع زیبایی و جمال در رهگذر باد حوادث قرار گرفته، از فروغ شمع چهره زیبای خود، نصیب ببر و فضیلتی فراهم آور.
7- آن گیسوانی که هر چین و شکن آن به صد نافه چین می ارزد، چه دلپذیر
بود اگر از خوشخویی و مهربانی نیز، بویی برده بود و بهره ای داشت.
8- هر پرنده ای با نغمه و آهنگی به باغ و گلزارت شاه آمد، بلبل با نغمه سرایی خود و حافظ با غزلخوانی خود.

